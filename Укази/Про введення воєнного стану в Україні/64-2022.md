## Президент України; Указ від 24.02.2022 № 64/2022

# Про введення воєнного стану в Україні

#### Стан: Чинний

##### Ідентифікатор: 64/2022

------------------------------------------------------------------------

### Текст документа від 22.04.2022:

::: {#article}
<div>

[]{#n31}

+-----------------------------------------------------------------------+
| \[ image \]                                                           |
+-----------------------------------------------------------------------+
| Указ\                                                                 |
| Президента України                                                    |
+-----------------------------------------------------------------------+

</div>

[]{#n32}
Про введення воєнного стану в Україні

[]{#n45}
{Указ затверджено Законом [№ 2102-IX від 24.02.2022](/go/2102-20)}

[]{#n46}
{Із змінами, внесеними згідно з Указами Президента\
[№ 133/2022 від 14.03.2022](/go/133/2022)\
[№ 259/2022 від 18.04.2022](/go/259/2022)}

[]{#n33}
У зв\'язку з військовою агресією Російської Федерації проти України, на підставі пропозиції Ради національної безпеки і оборони України, відповідно до [пункту 20](/go/254%D0%BA/96-%D0%B2%D1%80) частини першої статті 106 Конституції України, [Закону України](/go/389-19) \"Про правовий режим воєнного стану\" постановляю :

[]{#n34}
1. Ввести в Україні воєнний стан із 05 години 30 хвилин 24 лютого 2022 року строком на 30 діб.

[]{#n47}
{Строк дії воєнного стану в Україні продовжено з 05 години 30 хвилин 26 березня 2022 року строком на 30 діб згідно з Указом Президента [№ 133/2022 від 14.03.2022](/go/133/2022) }

[]{#n48}
{Строк дії воєнного стану в Україні продовжено з 05 години 30 хвилин 25 квітня 2022 року строком на 30 діб згідно з Указом Президента [№ 259/2022 від 18.04.2022](/go/259/2022) }

[]{#n35}
2. Військовому командуванню (Генеральному штабу Збройних Сил України, Командуванню об\'єднаних сил Збройних Сил України, командуванням видів, окремих родів військ (сил) Збройних Сил України, управлінням оперативних командувань, командирам військових з\'єднань, частин Збройних Сил України, Державної прикордонної служби України, Державної спеціальної служби транспорту, Державної служби спеціального зв\'язку та захисту інформації України, Національної гвардії України, Служби безпеки України, Служби зовнішньої розвідки України, Управління державної охорони України) разом із Міністерством внутрішніх справ України, іншими органами виконавчої влади, органами місцевого самоврядування запроваджувати та здійснювати передбачені [Законом України](/go/389-19) \"Про правовий режим воєнного стану\" заходи і повноваження, необхідні для забезпечення оборони України, захисту безпеки населення та інтересів держави.

[]{#n36}
3. У зв\'язку із введенням в Україні воєнного стану тимчасово, на період дії правового режиму воєнного стану, можуть обмежуватися конституційні права і свободи людини і громадянина, передбачені [статтями 30 - 34](/go/254%D0%BA/96-%D0%B2%D1%80), [38](/go/254%D0%BA/96-%D0%B2%D1%80), [39](/go/254%D0%BA/96-%D0%B2%D1%80), [41 - 44](/go/254%D0%BA/96-%D0%B2%D1%80), [53](/go/254%D0%BA/96-%D0%B2%D1%80) Конституції України, а також вводитися тимчасові обмеження прав і законних інтересів юридичних осіб в межах та обсязі, що необхідні для забезпечення можливості запровадження та здійснення заходів правового режиму воєнного стану, які передбачені [частиною першою](/go/389-19) статті 8 Закону України \"Про правовий режим воєнного стану\".

[]{#n37}
4. Кабінету Міністрів України невідкладно:

[]{#n38}
1) ввести в дію план запровадження та забезпечення заходів правового режиму воєнного стану в Україні;

[]{#n39}
2) забезпечити фінансування та вжити в межах повноважень інших заходів, пов\'язаних із запровадженням правового режиму воєнного стану на території України.

[]{#n40}
5. Державній службі України з надзвичайних ситуацій невідкладно разом з обласними, Київською міською державними адміністраціями, іншими державними органами, установами, підприємствами, організаціями всіх форм власності привести єдину державну систему цивільного захисту, її функціональні та територіальні підсистеми у готовність до виконання завдань за призначенням в особливий період.

[]{#n41}
6. Обласним, Київській міській державним адміністраціям, органам місцевого самоврядування утворити ради оборони та забезпечити сприяння військовому командуванню у запровадженні та здійсненні заходів правового режиму воєнного стану.

[]{#n42}
7. Міністерству закордонних справ України забезпечити інформування в установленому порядку Генерального секретаря ООН та офіційних осіб іноземних держав про введення в Україні воєнного стану, про обмеження прав і свобод людини і громадянина, що є відхиленням від зобов\'язань за Міжнародним пактом про громадянські та політичні права, та про межу цих відхилень і причини прийняття такого рішення.

[]{#n43}
8. Цей Указ набирає чинності одночасно з набранням чинності [Законом України](/go/2102-20) \"Про затвердження Указу Президента України \"Про введення воєнного стану в Україні\".

<div>

[]{#n44}

+-----------------------------------+-----------------------------------+
| Президент України                 | В. ЗЕЛЕНСЬКИЙ                     |
+-----------------------------------+-----------------------------------+
| м. Київ\                          | \                                 |
| 24 лютого 2022 року\              |                                   |
| № 64/2022                         |                                   |
+-----------------------------------+-----------------------------------+

</div>
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
