               Деякі питання формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби

Кабінет Міністрів України; Постанова, Порядок, Критерії, Правила, Зразок від 29.06.2021 № 677
---------------------------------------------------------------------------------------------

Деякі питання формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби
===========================================================================================================================================================================================================================================

#### Стан: Чинний

##### Ідентифікатор: 677-2021-п

* * *

### Текст документа від 05.08.2021:

\[ image \]

КАБІНЕТ МІНІСТРІВ УКРАЇНИ  
ПОСТАНОВА

від 29 червня 2021 р. № 677  
Київ

Деякі питання формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби

{Із змінами, внесеними згідно з Постановами КМ  
[№ 716 від 14.07.2021](/go/716-2021-%D0%BF)  
[№ 797 від 28.07.2021](/go/797-2021-%D0%BF)}

Кабінет Міністрів України постановляє:

1\. Погодитися з пропозицією Міністерства охорони здоров’я та Міністерства цифрової трансформації стосовно запровадження з урахуванням рекомендацій Європейської Комісії 2021/472 від 17 березня 2021 р. сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби (далі - COVID-сертифікат).

2\. Затвердити [Порядок формування та використання сертифіката](#n21), що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби, що додається.

3\. Внести до постанови Кабінету Міністрів України від 9 грудня 2020 р. [№ 1236](/go/1236-2020-%D0%BF) “Про встановлення карантину та запровадження обмежувальних протиепідемічних заходів з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2” (Офіційний вісник України, 2021 р., № 1, ст. 14, № 17, ст. 664, № 19, ст. 811, № 27, ст. 1442) - із змінами, внесеними постановами Кабінету Міністрів України від 2 червня 2021 р. № 583 і від 16 червня 2021 р. № 611, зміни, що додаються.

4\. Міністерству охорони здоров’я разом з Міністерством цифрової трансформації розробити та подати в місячний строк в установленому порядку Кабінетові Міністрів України:

правила підтвердження чинності COVID-сертифіката;

зразок COVID-сертифіката.

5\. Міністерству цифрової трансформації за наявності технічної можливості отримувати дані від центральної бази даних електронної системи охорони здоров’я, забезпечити формування, відображення та підтвердження чинності COVID-сертифіката через Єдиний державний вебпортал електронних послуг, зокрема з використанням мобільного додатка Порталу Дія (Дія).

6\. Міністерству закордонних справ:

забезпечити внесення даних щодо можливості використання COVID-сертифіката для перетину державного кордону іноземних держав до інтерактивного ресурсу для відображення особливостей в’їзду до іноземних держав;

забезпечити в установленому порядку за погодженням з Міністерством охорони здоров’я укладення міжнародних договорів про взаємне визнання COVID-сертифікатів;

здійснювати інформування Адміністрації Державної прикордонної служби про умови укладених міжнародних договорів про взаємне визнання COVID-сертифікатів.

7\. Адміністрації Державної прикордонної служби:

забезпечити проведення перевірки наявності COVID-сертифікатів, належності пред’явлених COVID-сертифікатів громадянам України, іноземцям та особам без громадянства, які постійно проживають на території України, особам, яких Україною визнано біженцями чи такими, які потребують додаткового захисту, або громадянам держав, з якими Україною укладено міжнародні договори про взаємне визнання COVID-сертифікатів;

забезпечити в разі наявності технічної можливості підтвердження чинності COVID-сертифікатів осіб, які перетинають державний кордон на в’їзд в Україну, за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія).

Прем'єр-міністр України

Д.ШМИГАЛЬ

Інд. 73

  

  

ЗАТВЕРДЖЕНО   
постановою Кабінету Міністрів України   
від 29 червня 2021 р. № 677

ПОРЯДОК  
формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування  або одужання особи від зазначеної хвороби

1\. Цей Порядок визначає вимоги до формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування методом полімеразної ланцюгової реакції або одужання особи від зазначеної хвороби (далі - COVID-сертифікат), з метою запобігання поширенню гострої респіраторної хвороби COVID-19, спричиненої коронавірусом SARS-CoV-2 (далі - COVID-19).

2\. Терміни, що вживаються в цьому Порядку, мають таке значення:

COVID-сертифікат - документ в електронній формі, що підтверджує вакцинацію від COVID-19, негативний результат тестування методом полімеразної ланцюгової реакції або одужання особи від зазначеної хвороби, який формується та видається уповноваженою установою держави, містить персональні, зокрема медичні, дані власника і передбачає можливість автоматизованої перевірки чинності документа та його належності власникові;

власник COVID-сертифіката (далі - власник сертифіката) - фізична особа, медичні дані якої відображені в COVID-сертифікаті;

внутрішній COVID-сертифікат України (далі - внутрішній сертифікат) - виданий в Україні та призначений для використання на території України сертифікат, що підтверджує вакцинацію від COVID-19, негативний результат тестування методом полімеразної ланцюгової реакції або одужання особи від зазначеної хвороби;

запит - звернення особи (її законного представника) щодо отримання COVID-сертифіката, яке надійшло через Єдиний державний вебпортал електронних послуг (далі - Портал Дія), зокрема з використанням мобільного додатка Порталу Дія (Дія) (далі - мобільний додаток Порталу Дія);

запитувач - громадянин України, іноземець та особа без громадянства, які постійно проживають на території України, або особа, яку Україна визнала біженцем чи такою, яка потребує додаткового захисту, що звернулися із запитом щодо отримання COVID-сертифіката стосовно себе або особи, законним представником якої відповідна особа є;

засвідчення COVID-сертифіката - автоматичний процес забезпечення інтероперабельності форматів та алгоритмів формування COVID-сертифікатів, контролю цілісності та підтвердження походження відомостей, що містяться в COVID-сертифікаті, яким завершується формування COVID-сертифіката і метою якого є забезпечення проведення перевірки чинності такого сертифіката незалежно від його використання за територіальним призначенням;

іноземний COVID-сертифікат (далі - іноземний сертифікат) - сертифікат, що підтверджує вакцинацію від COVID-19, негативний результат тестування методом полімеразної ланцюгової реакції або одужання особи від зазначеної хвороби, який формується та видається уповноваженою установою іноземної держави, з якою Україною укладено міжнародний договір про взаємне визнання;

інтероперабельність - функціональна сумісність технічних рішень, що використовуються під час формування, засвідчення та підтвердження чинності COVID-сертифіката;

міжнародний COVID-сертифікат України (далі - міжнародний сертифікат) - виданий в Україні та призначений для використання за межами України сертифікат, що підтверджує вакцинацію від COVID-19, негативний результат тестування методом полімеразної ланцюгової реакції або одужання особи від зазначеної хвороби (UA COVID Сertificate);

тестування на COVID-19 - тестування на визначення наявності вірусу SARS-CoV-2 методом полімеразної ланцюгової реакції;

уповноважена установа - установа, яка відповідно до цього Порядку на підставі даних, отриманих від центральної бази даних електронної системи охорони здоров’я (далі - центральна база даних), формує та засвідчує COVID-сертифікати, або установа, визначена іноземною державою для формування та засвідчення іноземних сертифікатів.

Інші терміни в цьому Порядку вживаються у значенні, наведеному в [Основах законодавства України про охорону здоров’я](/go/2801-12), Законах України [“Про державні фінансові гарантії медичного обслуговування населення”](/go/2168-19), [“Про інформацію”](/go/2657-12), [“Про захист персональних даних”](/go/2297-17), [“Про захист інформації в інформаційно-телекомунікаційних системах”](/go/80/94-%D0%B2%D1%80), [“Про електронні документи та електронний документообіг”](/go/851-15), [“Про електронні довірчі послуги”](/go/2155-19), [Порядку функціонування електронної системи охорони здоров’я](/go/411-2018-%D0%BF), затвердженому постановою Кабінету Міністрів України від 25 квітня 2018 р. № 411 “Деякі питання електронної системи охорони здоров’я ”(Офіційний вісник України, 2018 р., № 46, ст. 1604).

3\. Формування COVID-сертифіката здійснюється на підставі відомостей, що містяться та надходять з центральної бази даних, Єдиного державного демографічного реєстру, Державного реєстру актів цивільного стану громадян.

4\. Уповноваженою установою для формування і засвідчення COVID-сертифікатів в Україні є державне підприємство “Дія”.

5\. Підставами для формування COVID-сертифіката є наявність внесеної до центральної бази даних в установленому порядку інформації про:

вакцинацію від COVID-19 особи, щодо якої сформовано запит;

тестування на COVID-19 особи, щодо якої сформовано запит;

факт одужання від COVID-19 особи, щодо якої сформовано запит.

6\. Формування COVID-сертифіката здійснюється уповноваженою установою за запитом запитувача.

Для формування COVID-сертифіката використовуються дані, що містяться в центральній базі даних, відібрані та сформовані на запит запитувача за умови надання в запиті однозначної згоди на передачу та поширення НСЗУ персональних, зокрема медичних, даних запитувача або особи, законним представником якої він є, уповноваженій установі.

Згода надається відповідно до Законів України [“Про захист персональних даних”](/go/2297-17) та [“Про державні фінансові гарантії медичного обслуговування населення”](/go/2168-19).

7\. Запит на надання з центральної бази даних відомостей, необхідних для формування COVID-сертифіката, повинен містити дані, достатні для однозначної ідентифікації особи запитувача та особи, щодо якої здійснюється запит.

На запит повинен бути накладений електронний підпис, що базується на кваліфікованому сертифікаті електронного підпису відповідно до вимог [Закону України](/go/2155-19) “Про електронні довірчі послуги”.

8\. Обсяг та структура даних, порядок електронної взаємодії визначаються в договорі щодо інформаційної взаємодії, розробленому згідно з вимогами [Порядку організації електронної інформаційної взаємодії державних електронних інформаційних ресурсів](/go/357-2018-%D0%BF), затвердженого постановою Кабінету Міністрів України від 10 травня 2018 р. № 357 “Деякі питання організації електронної взаємодії державних електронних інформаційних реєстрів” (Офіційний вісник України, 2018 р., № 41, ст. 1450), та [Положення про електронну взаємодію електронних інформаційних ресурсів](/go/606-2016-%D0%BF), затвердженого постановою Кабінету Міністрів України від 8 вересня 2016 р. № 606 “Деякі питання електронної взаємодії державних електронних інформаційних ресурсів” (Офіційний вісник України, 2016 р., № 73, ст. 2455).

9\. Підтвердження особи під час формування запиту засобами Порталу Дія, зокрема з використанням мобільного додатка Порталу Дія, здійснюється з використанням інтегрованої системи електронної ідентифікації, електронних підписів, що базуються на кваліфікованому сертифікаті електронного підпису, відповідно до вимог [Закону України](/go/2155-19) “Про електронні довірчі послуги”, а також інших засобів ідентифікації, які дають змогу однозначно встановлювати фізичну особу.

10\. Обробка персональних даних, передбачена цим Порядком, здійснюється з метою формування, засвідчення, видачі, використання та підтвердження чинності COVID-сертифіката.

Кожному COVID-сертифікату присвоюється унікальний електронний ідентифікатор та формується QR-код.

11\. До відомостей, що містяться у сформованому міжнародному сертифікаті, належать:

1) прізвище, ім’я власника українською мовою та латинськими літерами;

2) дата народження власника;

3) інформація про хворобу;

4) дані щодо:

вакцинації від COVID-19 (інформація про вакцину, кількість доз вакцини відповідно до інструкції для медичного застосування лікарського засобу, порядковий номер отриманої дози вакцини та дата введення останньої дози, країна вакцинації);

негативного результату тестування на COVID-19 (інформація про тест, дата і час забору зразка біологічного матеріалу та отримання результату дослідження, інформація про суб’єкта господарювання, що має ліцензію на провадження господарської діяльності з медичної практики та провів дослідження);

одужання особи від COVID-19 (дата першого позитивного результату тестування на COVID-19);

5) унікальний номер сертифіката;

6) строк дії сертифіката;

7) держава, що видала сертифікат;

8) інформація про уповноважену установу.

12\. До відомостей, що містяться у сформованому внутрішньому сертифікаті, належать:

1) прізвище, ім’я власника українською мовою;

2) дата народження власника;

3) унікальний номер сертифіката;

4) кінцева дата строку дії сертифіката.

З метою візуальної ідентифікації власника внутрішнього сертифіката в мобільному додатку Порталу Дія разом з прізвищем та ім’ям власника сертифіката, кінцевою датою строку дії сертифіката відображається відцифрований образ його обличчя, що міститься в Єдиному державному демографічному реєстрі (за наявності).

13\. Після формування COVID-сертифікат видається запитувачу засобами Порталу Дія, зокрема з використанням мобільного додатка Порталу Дія.

14\. Строк дії міжнародного та внутрішнього COVID-сертифіката України визначається [клінічними критеріями його формування та використання](#n86), наведеними у додатку.

15\. Повідомлення про формування або відмову у формуванні COVID-сертифіката у зв’язку з відсутністю необхідних даних надсилається запитувачеві автоматично засобами Порталу Дія, зокрема з використанням мобільного додатка Порталу Дія.

16\. COVID-сертифікати та їх копії в паперовій формі мають однакову юридичну силу.

17\. Засвідчення COVID-сертифікатів здійснюється програмними засобами Порталу Дія, зокрема з використанням мобільного додатка Порталу Дія, або програмними засобами, інтегрованими до інформаційної системи уповноваженої установи, із забезпеченням централізованого автоматизованого постачання таких засобів технічним адміністратором Порталу Дія.

Формування та засвідчення COVID-сертифікатів здійснюється з використанням форматів та алгоритмів, які відповідають європейським та міжнародним стандартам і специфікаціям та забезпечують інтероперабельність під час підтвердження їх чинності.

18\. COVID-сертифікат не видається у разі, коли:

запитувач не надав однозначної згоди на передачу та поширення НСЗУ персональних, зокрема медичних, даних уповноваженій установі;

запитувач надіслав запит щодо особи, стосовно якої в Реєстрі пацієнтів центральної бази даних не зазначена інформація про запитувача як про законного представника особи;

відсутні персональні та/або медичні дані, необхідні для формування COVID-сертифіката.

19\. Підтвердження чинності COVID-сертифікатів забезпечується з використанням програмних засобів Порталу Дія, зокрема з використанням мобільного додатка Порталу Дія, з функціями контролю цілісності, підтвердження походження відомостей, що містяться в COVID-сертифікатах, та відповідності COVID-сертифікатів вимогам законодавства, що регулює використання COVID-сертифікатів, які застосовуються безпосередньо на Порталі Дія, зокрема з використанням мобільного додатка Порталу Дія, або в інших інформаційних системах, засобами яких здійснюється підтвердження чинності.

20\. Мінцифри забезпечує в порядку електронної інформаційної взаємодії надання доступу до програмних засобів підтвердження COVID-сертифікатів органам, уповноваженим здійснювати контроль за дотриманням обмежувальних протиепідемічних заходів в Україні, а також Адміністрації Держприкордонслужби для забезпечення можливості в’їзду в Україну, виїзду, транзитного проїзду та перебування на території іноземних держав громадянам України, іноземцям та особам без громадянства, які постійно проживають на території України, особам, яких Україною визнано біженцями чи такими, які потребують додаткового захисту.

21\. З метою підтвердження за межами України чинності міжнародних сертифікатів та підтвердження в Україні чинності іноземних сертифікатів Мінцифри відповідно до умов міжнародних договорів України про взаємне визнання COVID-сертифікатів у разі наявності технічної можливості забезпечує обмін з уповноваженими органами іноземних держав програмними засобами з функціями контролю цілісності та підтвердження походження відомостей, що містяться в COVID-сертифікатах, із наданням доступу до програмних засобів, отриманих від уповноважених органів іноземних держав, Адміністрації Держприкордонслужби та органам, уповноваженим здійснювати контроль за дотриманням обмежувальних протиепідемічних заходів в Україні.

22\. Під час перетину державного кордону іноземні сертифікати та міжнародні сертифікати використовуються відповідно до [клінічних критеріїв формування та використання COVID-сертифікатів](#n86), наведених у додатку.

23\. Внутрішні сертифікати використовуються у випадках, визначених постановою Кабінету Міністрів України від 9 грудня 2020 р. [№ 1236](/go/1236-2020-%D0%BF) “Про встановлення карантину та запровадження обмежувальних протиепідемічних заходів з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2” (Офіційний вісник України, 2021 р., № 1, ст. 14).

24\. Запитувач може отримати один чи більше COVID-сертифікатів відповідно до відомостей, що містяться та надходять з центральної бази даних, та відповідно до [клінічних критеріїв формування та використання COVID-сертифікатів](#n86), наведених у додатку.

  

Додаток  
до Порядку  
(в редакції постанови Кабінету Міністрів України  
[від 28 липня 2021 р. № 797](/go/797-2021-%D0%BF))

КЛІНІЧНІ КРИТЕРІЇ  
формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби, в Україні

Таблиця 1

Підстави та клінічні критерії формування COVID-сертифікатів і визначення строків їх дії

Підстава для формування COVID-сертифіката

Клінічні критерії формування COVID-сертифіката

Строк дії міжнародного COVID-сертифіката України

Строк дії внутрішнього COVID-сертифіката України

Строк дії іноземного COVID-сертифіката на території України

1.

Вакцинація від гострої респіраторної хвороби COVID-19, спричиненої коронавірусом SARS-CoV-2 (далі - COVID-19)

у центральній базі даних електронної системи охорони здоров’я (далі - центральна база даних) у Реєстрі медичних записів, записів про направлення та рецептів наявні відомості про повний курс вакцинації від COVID-19 (наявні медичні записи про вакцинацію (щеплення, імунізацію) із зазначенням відомостей про серію вакцини, які відповідають відомостям, що надані МОЗ, про серії вакцин, які застосовуються (під час перевірки відомостей про серію вакцини не враховуються наявність незаповнених місць та спеціальних символів, а також відмінності, пов’язані з регістром літер, та застосовується співставлення літер українського алфавіту латиницею згідно з таблицею 2 “Співставлення кириличних та латинських літер, що використовуються під час формування COVID-сертифікатів” цього додатка. У випадках, якщо зазначені алгоритми не сприяли передачі даних, необхідних для формування COVID-сертифіката, застосовується пошук серії в таблиці співставлення серій вакцин від COVID-19, яка оновлюється адміністратором центральної бази даних. У випадках, якщо в центральній базі даних стосовно однієї особи наявні кілька записів про вакцинацію від COVID-19, в яких некоректно зазначено нумерацію доз вакцинації від COVID-19, для визначення завершеності курсу вакцинації використовується таблиця 3 “Мінімальні та максимальні строки між етапами вакцинації, які становитимуть повний цикл, для застосування в алгоритмі перевірки відповідності наявних у центральній базі даних записів про вакцинацію (щеплення, імунізацію), що підтверджують факт проведення повного циклу вакцинації від COVID-19” цього додатка);

COVID-сертифікат може бути сформований відразу після внесення до центральної бази даних відомостей щодо останньої дози вакцини відповідно до протоколу вакцинації від COVID-19

  

180 діб від дня введення останньої дози відповідно до протоколу вакцинації від COVID-19

180 діб від дня введення останньої дози відповідно до протоколу вакцинації від COVID-19

2.

Тестування методом полімеразної ланцюгової реакції на COVID-19 (далі - тестування на COVID-19)

у центральній базі даних наявні відомості про тестування на COVID-19 із негативним результатом;

COVID-сертифікат може бути сформований відразу після внесення до центральної бази даних відомостей про отримання негативного результату тестування на COVID-19

  

72 години починаючи від години забору матеріалів для аналізу

72 години починаючи від години забору матеріалів для аналізу

3.

Одужання від COVID-19

у центральній базі даних наявні відомості про діагноз COVID-19, підтверджений позитивним результатом тестування на COVID-19 або експрес-тесту на визначення антигена коронавірусу SARS-CoV-2;

COVID-сертифікат може бути сформований на чотирнадцятий день після дати забору біологічного матеріалу для тестування на COVID-19, результат якого є позитивний, за наявності відомостей про одужання

180 діб від дати забору матеріалів, що дали позитивний результат тестування на COVID-19

180 діб від дати забору матеріалів, що дали позитивний результат тестування на COVID-19

180 діб від дати забору матеріалів, що дали позитивний результат тестування на COVID-19

Таблиця 2

Співставлення кириличних та латинських літер, що використовуються під час формування COVID-сертифікатів

Порядковий номер

Літера кириличного алфавіту

Літера латинського алфавіту

1

А

A

2

В

B

3

Е

E

4

І

I

5

К

K

6

М

M

7

Н

H

8

О

O

9

Р

P

10

С

C

11

Т

T

12

У

Y

13

Х

X

Таблиця 3

Мінімальні та максимальні строки між етапами вакцинації, які становитимуть повний цикл, для застосування в алгоритмі перевірки відповідності наявних у центральній базі даних записів про вакцинацію (щеплення, імунізацію), що підтверджують факт проведення повного циклу вакцинації від COVID-19

Порядковий номер

Назва вакцини

Мінімальний строк між дозами

Максимальний строк між дозами

Чинність COVID-сертифіката

1

КОРОНАВАК ВАКЦИНА ДЛЯ ПРОФІЛАКТИКИ COVID-19 (ВИРОЩЕНА З ВИКОРИСТАННЯМ КЛІТИН VERO), ІНАКТИВОВАНА

14 днів

180 днів

від дати другої дози

2

КОМІРНАТІ / COMIRNATY™

21 день

180 днів

від дати другої дози

3

Moderna COVID-19 Vaccine

28 днів

180 днів

від дати другої дози

4

ВАКЦИНА АСТРАЗЕНЕКА ПРОТИ COVID-19 / COVID-19 VACCINE ASTRAZENECA

30 днів

180 днів

від дати другої дози

5

Vaxzevria (previously COVID-19 AstraZeneca)

30 днів

180 днів

від дати другої дози

6

ВАКЦИНА CHADOX1 NCOV-19 CORONA VIRUS (РЕКОМБІНАНТНА), КОВІШЕЛД / CHADOX1 NCOV-19 CORONA VIRUS VACCINE (RECOMBINANT), COVISHIELD

одна доза

через 14 днів після вакцинації від COVID-19

{Додаток в редакції Постанов КМ [№ 716 від 14.07.2021](/go/716-2021-%D0%BF) , [№ 797 від 28.07.2021](/go/797-2021-%D0%BF) }

  

ЗАТВЕРДЖЕНО   
постановою Кабінету Міністрів України   
від 29 червня 2021 р. № 677

ЗМІНИ,  
що вносяться до постанови Кабінету Міністрів України від 9 грудня 2020 р. [№ 1236](/go/1236-2020-%D0%BF)

1\. У [пункті 2](/go/1236-2020-%D0%BF) [- 2](/go/1236-2020-%D0%BF):

1) [абзац перший](/go/1236-2020-%D0%BF) підпункту 5 викласти в такій редакції:

“5) перетин державного кордону на в’їзд в Україну іноземцями та особами без громадянства без негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, яке проведено не більш як за 72 години до перетину державного кордону; або документа, що підтверджує отримання повного курсу вакцинації від COVID-19 вакцинами, включеними Всесвітньою організацією охорони здоров’я до переліку дозволених для використання в надзвичайних ситуаціях (далі - документ, що підтверджує отримання повного курсу вакцинації), виданого відповідно до [Міжнародних медико-санітарних правил (2005 рік)](/go/897_007) або відповідно до укладених Україною міжнародних договорів про взаємне визнання документів про вакцинацію від COVID-19; або іноземного COVID-сертифіката, що підтверджує вакцинацію від COVID-19 вакцинами, включеними Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування на COVID-19 методом полімеразної ланцюгової реакції або одужання особи від COVID-19 (далі - іноземний сертифікат), виданого уповноваженими органами іноземних держав, з якими Україною укладено міжнародні договори про взаємне визнання COVID-сертифікатів, крім:”;

2) [абзац другий](/go/1236-2020-%D0%BF) підпункту 7 після слів “курсу вакцинації” доповнити словами і цифрами “, чи міжнародного, внутрішнього COVID-сертифіката України, виданого в Україні відповідно до Порядку формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби, затвердженого постановою Кабінету Міністрів України від 29 червня 2021 р. № 677 (далі - міжнародний, внутрішній сертифікати), або іноземного сертифіката”.

2\. [Абзац другий](/go/1236-2020-%D0%BF) підпункту 6 пункту 3 після слів “курсу вакцинації” доповнити словами “, чи міжнародного, внутрішнього сертифіката або іноземного сертифіката, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія)”.

3\. [Абзац четвертий](/go/1236-2020-%D0%BF) підпункту 11 пункту 3 - 5 після слів “курсу вакцинації” доповнити словам “, чи міжнародного, внутрішнього сертифіката або іноземного сертифіката, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія)”.

4\. У [пункті 7](/go/1236-2020-%D0%BF):

1) в [абзаці шостому](/go/1236-2020-%D0%BF) підпункту 3 слова “курсу вакцинації.” замінити словами “курсу вакцинації чи міжнародний, внутрішній сертифікат або іноземний сертифікат;”;

2) [абзац десятий](/go/1236-2020-%D0%BF) підпункту 4 після слів “курсу вакцинації” доповнити словами “чи міжнародний, внутрішній сертифікат або іноземний сертифікат”.

* * *

© [Офіційний вебпортал парламенту України  
https://www.rada.gov.ua/](https://data.rada.gov.ua)