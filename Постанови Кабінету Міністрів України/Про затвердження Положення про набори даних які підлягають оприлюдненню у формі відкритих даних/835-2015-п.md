## Кабінет Міністрів України; Постанова, Положення, Перелік, Порядок від 21.10.2015 № 835

# Про затвердження Положення про набори даних, які підлягають оприлюдненню у формі відкритих даних

#### Стан: Чинний

##### Ідентифікатор: 835-2015-п

------------------------------------------------------------------------

### Текст документа від 13.01.2017:

::: {#article}
<div>

[]{#n2}

+-----------------------------------------------------------------------+
| \[ image \]                                                           |
+-----------------------------------------------------------------------+
| КАБІНЕТ МІНІСТРІВ УКРАЇНИ\                                            |
| ПОСТАНОВА                                                             |
+-----------------------------------------------------------------------+
| від 21 жовтня 2015 р. № 835\                                          |
| Київ                                                                  |
+-----------------------------------------------------------------------+

</div>

[]{#n3}
Про затвердження Положення про набори даних, які підлягають оприлюдненню у формі відкритих даних

[]{#n448}
{Із змінами, внесеними згідно з Постановою КМ\
[№ 1035 від 28.12.2016](/go/1035-2016-%D0%BF)}

[]{#n4}
Відповідно до [статті 10](/go/2939-17) [- 1](/go/2939-17) Закону України "Про доступ до публічної інформації" Кабінет Міністрів України постановляє :

[]{#n5}
1. Затвердити [Положення про набори даних, які підлягають оприлюдненню у формі відкритих даних](#n12), що додається.

[]{#n6}
2. Розпорядникам інформації, визначеним [Законом України](/go/2939-17) "Про доступ до публічної інформації", забезпечити протягом шести місяців оприлюднення та подальше оновлення на своїх офіційних веб-сайтах наборів даних згідно з Положенням, затвердженим цією постановою.

[]{#n7}
3. Державному агентству з питань електронного урядування забезпечити:

[]{#n8}
належне функціонування Єдиного державного веб-порталу відкритих даних;

[]{#n9}
проведення із залученням інститутів громадянського суспільства та представників громадськості періодичного моніторингу стану оприлюднення та оновлення наборів даних на офіційних веб-сайтах державних органів та на Єдиному державному веб-порталі відкритих даних із наступною публікацією його результатів на Єдиному державному веб-порталі відкритих даних.

<div>

[]{#n10}

+-----------------------------------+-----------------------------------+
| Прем\'єр-міністр України          | А.ЯЦЕНЮК                          |
+-----------------------------------+-----------------------------------+
| Інд. 49                           | \                                 |
+-----------------------------------+-----------------------------------+

</div>

[]{#n446}

<div>

[]{#n11}

+-----------------------------------+-----------------------------------+
| \                                 | ЗАТВЕРДЖЕНО\                      |
|                                   | постановою Кабінету Міністрів     |
|                                   | України\                          |
|                                   | від 21 жовтня 2015 р. № 835       |
+-----------------------------------+-----------------------------------+

</div>

[]{#n12}
ПОЛОЖЕННЯ\
про набори даних, які підлягають оприлюдненню у формі відкритих даних

[]{#n13}
1. Це Положення визначає вимоги до формату і структури наборів даних, що підлягають оприлюдненню у формі відкритих даних, періодичність оновлення та порядок їх оприлюднення, а також перелік таких наборів даних.

[]{#n14}
2. Терміни, що використовуються в цьому Положенні, мають таке значення:

[]{#n15}
інтерфейс прикладного програмування (server-side Web АРІ) - набір готових функцій, що надається у вигляді сервісу для використання у зовнішніх прикладних програмах для забезпечення динамічного доступу до наборів даних;

[]{#n16}
набір даних - електронний документ, який містить відкриті дані та складається із структурованої сукупності однорідних значень (записів), включає поля даних та метаінформацію про них;

[]{#n17}
оприлюднення набору даних - розміщення та оновлення розпорядником інформації наборів даних на офіційному веб-сайті розпорядника інформації або на Єдиному державному веб-порталі відкритих даних та забезпечення доступу до наборів даних за допомогою інтерфейсу прикладного програмування;

[]{#n18}
паспорт набору даних - сукупність основних параметрів набору даних для його ідентифікації.

[]{#n19}
Створення та забезпечення функціонування Єдиного державного веб-порталу відкритих даних здійснюється Державним агентством з питань електронного урядування, яке є його держателем.

[]{#n20}
Адміністратором Єдиного державного веб-порталу відкритих даних є державне підприємство, яке належить до сфери управління Державного агентства з питань електронного урядування.

[]{#n21}
3. Розпорядники інформації згідно з цим Положенням оприлюднюють у формі відкритих даних набір даних, визначений у переліку наборів даних, які підлягають оприлюдненню у формі відкритих даних, згідно з додатком, а також будь-які інші наявні дані, що відповідають визначенню публічної інформації у формі відкритих даних.

[]{#n22}
4. Набори даних оприлюднюються та регулярно оновлюються розпорядником інформації на його офіційному веб-сайті та на його веб-сторінці на Єдиному державному веб-порталі відкритих даних.

[]{#n23}
5. Для забезпечення доступу до публічної інформації розпорядник інформації може здійснювати оприлюднення наборів даних, які не включені до переліку, якщо інше не передбачено [Законом України](/go/2939-17) "Про доступ до публічної інформації", у разі високого суспільного інтересу до таких даних (високої частоти їх запитування; за результатами опитування громадської думки; наявності інших обставин).

[]{#n24}
6. На сторінці кожного набору даних на офіційному веб-сайті розпорядником інформації розміщується:

[]{#n25}
паспорт набору даних шляхом відображення на веб-сторінці (для перегляду за допомогою веб-браузера) та шляхом розміщення електронного документа, який може бути завантажений, або за допомогою інтерфейсу прикладного програмування;

[]{#n26}
структура набору даних у форматі, що дає змогу їх автоматизовано обробляти електронними засобами (машинозчитування) з метою повторного використання (електронний документ, який може бути завантажений, або інтерфейс прикладного програмування);

[]{#n27}
набір даних в одному чи кількох форматах, визначених цим Положенням;

[]{#n28}
форма для зворотного зв'язку користувачів;

[]{#n29}
інформація щодо подальшого використання набору даних.

[]{#n30}
7. Паспорт набору даних повинен містити такі елементи:

[]{#n31}
ідентифікаційний номер набору даних;

[]{#n32}
найменування набору даних (до 254 символів);

[]{#n33}
стислий опис змісту набору даних (до 4000 символів);

[]{#n34}
відомості про мову інформації, яка міститься у наборі даних;

[]{#n35}
формат (формати), в якому доступний набір даних;

[]{#n36}
формат стиснення набору даних (за наявності такого стиснення);

[]{#n37}
дату і час першого оприлюднення набору даних;

[]{#n38}
дату і час внесення останніх змін до набору даних;

[]{#n39}
дату актуальності даних у наборі даних;

[]{#n40}
періодичність оновлення набору даних;

[]{#n41}
ключові слова, які відображають основний зміст набору даних;

[]{#n42}
гіперпосилання на набір даних (електронний документ для завантаження або інтерфейс прикладного програмування);

[]{#n43}
гіперпосилання на структуру набору даних (електронний документ для завантаження або інтерфейс прикладного програмування);

[]{#n44}
відомості про розпорядника інформації, у володінні якого перебуває набір даних;

[]{#n45}
відомості про відповідальну особу з питань доступу до публічної інформації розпорядника інформації, яка відповідає за оприлюднення інформації згідно із [Законом України](/go/2939-17) "Про доступ до публічної інформації" (далі - відповідальна особа розпорядника інформації), та адресу її електронної пошти.

[]{#n46}
Паспорт набору даних може також містити гіперпосилання на попередні версії набору даних, номери версій набору даних, а також інші елементи.

[]{#n47}
8. Структура набору даних включає опис складу (елементів) набору даних, їх формат, параметри та призначення. Структура набору даних оприлюднюється у форматах XSD, JSON, CSV або інших аналогічних форматах.

[]{#n48}
9. Для оприлюднення наборів даних використовуються такі формати:

<div>

[]{#n49}

  ------------------------------------------------------------ ---------------------------------------------------------------------------------------
  Тип даних                                                    Формат даних
  Текстові дані                                                TXT, RTF, ODT\*, DOC(X), PDF (з текстовим змістом, нескановане зображення), (X)HTML\*
  Структуровані дані                                           RDF\*, XML\*, JSON\*, CSV\*, XLS(X), ODS\*, YAML\*
  Графічні дані                                                GIF\*, TIFF, JPG (JPEG)\*, PNG\*
  Відеодані                                                    MPEG, MKV, AVI, FLV, MKS, MK3D
  Аудіодані                                                    MP3, WAV, MKA
  Дані, розроблені з використанням програми Macromedia Flash   SWF, FLV
  Архів даних                                                  ZIP\*, 7z\*, Gzip\*, Bzip2\*
  ------------------------------------------------------------ ---------------------------------------------------------------------------------------

</div>

[]{#n50}
Під час створення нових наборів даних забезпечується використання відкритих форматів даних (формати з позначкою "\*" в таблиці) та структурованих даних (формати RDF, XML, JSON, CSV).

[]{#n51}
10. Доступ до оприлюднених наборів даних надається за допомогою інтерфейсу прикладного програмування, якщо відповідний набір даних містить великий обсяг інформації та часто оновлюється (щотижня або частіше).

[]{#n52}
У разі оприлюднення державних реєстрів (інформаційних систем), функціонування яких передбачено законодавством, забезпечення доступу за допомогою інтерфейсу прикладного програмування на Єдиному державному веб-порталі відкритих даних є обов'язковим.

[]{#n53}
11. Інтерфейс прикладного програмування має забезпечувати можливість автоматизованого (без участі людини) доступу до всієї інформації оприлюдненого набору даних шляхом їх перегляду та читання (без можливості внесення змін) за запитом у цілодобовому режимі без вихідних та достовірність такої інформації на момент її запиту.

[]{#n54}
12. У разі виникнення потреби у створенні інтерфейсу прикладного програмування розпорядник інформації створює програмно-апаратний комплекс або використовує існуючий комплекс.

[]{#n55}
13. Не допускається припинення надання доступу до оприлюднених наборів даних за допомогою інтерфейсу прикладного програмування протягом 12 місяців з моменту початку надання доступу та з моменту прийняття розпорядником інформації рішення про припинення надання доступу до оприлюдненого відповідного набору даних.

[]{#n56}
14. Допускається тимчасове припинення надання доступу до оприлюднених наборів даних за допомогою інтерфейсу прикладного програмування для профілактичних робіт на час, що не перевищує 24 години на місяць.

[]{#n57}
Тимчасове припинення не повинно тривати понад чотири години.

[]{#n58}
15. Розпорядник інформації забезпечує актуальність набору даних шляхом його оновлення не пізніше п'яти робочих днів з дня внесення змін до набору даних.

[]{#n59}
Розпорядник інформації самостійно визначає періодичність оновлення наборів даних, які перебувають у його володінні та оприлюднюються, якщо інше не передбачено законодавством. Може встановлюватися така періодичність оновлення наборів даних: більше одного разу на день; щодня; щотижня; щомісяця; щокварталу; кожні півроку; щороку; щоразу із зміною даних.

[]{#n60}
16. Сторінка набору даних повинна містити форму для зворотного зв'язку користувачів офіційного веб-сайту із розпорядником інформації шляхом надсилання пропозицій, відгуків тощо.

[]{#n61}
Форма для зворотного зв'язку може включати форму для залишення коментарів на сторінці набору даних, гіперпосилання на таку форму чи надіслання листа електронною поштою на адресу відповідальної особи розпорядника інформації.

[]{#n62}
17. На сторінці кожного набору даних, що оприлюднюється згідно з цим Положенням, розпорядник інформації розміщує таку інформацію:

[]{#n63}
"Відповідно до [Закону України](/go/2939-17) "Про доступ до публічної інформації" публічна інформація у формі відкритих даних (відкриті дані) оприлюднюється для вільного та безоплатного доступу до неї. Відкриті дані дозволені для їх подальшого вільного використання та поширення.

[]{#n64}
Будь-яка особа може вільно копіювати, публікувати, поширювати, використовувати, зокрема в комерційних цілях, у поєднанні з іншою інформацією або шляхом включення до складу власного продукту відкриті дані з обов'язковим посиланням на джерело їх отримання.

[]{#n65}
Умовою будь-якого подальшого використання відкритих даних є обов'язкове посилання на джерело їх отримання (у тому числі гіперпосилання на веб-сторінку відкритих даних розпорядника інформації).".

[]{#n66}
18. На офіційному веб-сайті розпорядника інформації розміщується реєстр наборів даних у формі систематизованого переліку наборів даних, який дає змогу ідентифікувати кожен з оприлюднених наборів даних, отримати їх головні параметри, зокрема гіперпосилання, для доступу до набору даних в Інтернеті.

[]{#n67}
Реєстр наборів даних розміщується шляхом відображення на веб-сторінці (для перегляду за допомогою веб-браузера) та шляхом розміщення електронного документа, який може бути завантажений, або приєднання за допомогою інтерфейсу прикладного програмування.

[]{#n68}
19. Реєстр наборів даних повинен містити такі відомості про кожен з наборів даних, який оприлюднений на офіційному веб-сайті розпорядника інформації:

[]{#n69}
ідентифікаційний номер набору даних;

[]{#n70}
найменування набору даних (до 254 символів);

[]{#n71}
формати, в яких доступний набір даних;

[]{#n72}
гіперпосилання на сторінку набору даних.

[]{#n73}
20. Реєстр наборів даних розміщується в одному з таких форматів, що дають змогу його автоматизовано обробляти електронними засобами (машинозчитування) з метою повторного використання: CSV, XML, JSON, RDFa, HTML Microdata або інших аналогічних форматах.

[]{#n74}
21. Оприлюднення набору даних передбачає можливість їх перегляду і завантаження без проведення додаткової авторизації, проходження автоматизованого тесту для розрізнення користувачів чи інших обмежень.

[]{#n75}
Розпорядник інформації забезпечує дотримання вимог [частини третьої](/go/2939-17) статті 10 - 1 Закону України "Про доступ до публічної інформації" щодо оприлюднення наборів даних, які містять персональні дані фізичної особи.

[]{#n76}
22. Розпорядник інформації забезпечує на своєму офіційному веб-сайті систематизацію (сортування) наборів даних за визначеними ознаками, зокрема за предметом, ключовими словами, форматом наборів даних, частотою оновлення, популярністю наборів даних серед користувачів, а також можливість пошуку серед наборів даних.

[]{#n77}
23. Розпорядник інформації протягом одного робочого дня після оприлюднення (оновлення) наборів даних на своєму офіційному веб-сайті оприлюднює такі набори даних на своїй веб-сторінці на Єдиному державному веб-порталі відкритих даних.

[]{#n78}
24. Оприлюднення наборів даних на Єдиному державному веб-порталі відкритих даних здійснюється безоплатно відповідальною особою розпорядника інформації, яка заповнює та подає паспорт набору даних, а також подає структуру набору даних у форматі, що дає змогу його автоматизовано обробляти електронними засобами (машинозчитування) з метою повторного використання, та набір даних.

[]{#n79}
25. Розпорядники інформації несуть згідно із законом відповідальність за достовірність і актуальність оприлюднених наборів даних на Єдиному державному веб-порталі відкритих даних.

[]{#n80}
Адміністратор Єдиного державного веб-порталу відкритих даних несе згідно із законом відповідальність за забезпечення цілісності інформації на Єдиному державному веб-порталі відкритих даних після оприлюднення цієї інформації її розпорядниками.

[]{#n81}
26. Розпорядник інформації забезпечує оприлюднення нового набору даних відповідно до вимог цього Положення протягом 30 календарних днів.

[]{#n447}\

<div>

[]{#n82}

+-----------------------------------+-----------------------------------+
| \                                 | Додаток\                          |
|                                   | до Положення                      |
+-----------------------------------+-----------------------------------+

</div>

[]{#n83}
ПЕРЕЛІК\
наборів даних, які підлягають оприлюдненню у формі відкритих даних

[]{#n84}
Усі розпорядники інформації

[]{#n85}
Довідник підприємств, установ (закладів) та організацій розпорядника інформації та підпорядкованих йому організацій, у тому числі їх телефонів та адрес

[]{#n86}
Інформація про організаційну структуру розпорядника інформації

[]{#n87}
Звіт про використання бюджетних коштів (для розпорядників інформації, що використовують бюджетні кошти), зокрема за окремими бюджетними програмами

[]{#n88}
Нормативи, що затверджуються розпорядником інформації

[]{#n89}
Переліки національних стандартів, які в разі добровільного застосування є доказом відповідності продукції вимогам технічних регламентів

[]{#n90}
Звіти, в тому числі щодо задоволення запитів на інформацію

[]{#n91}
Річні плани закупівель

[]{#n92}
Інформація про систему обліку, види інформації, яка зберігається розпорядником

[]{#n93}
Реєстр (перелік) наборів відкритих даних

[]{#n94}
Переліки адміністративних послуг, інформаційні картки адміністративних послуг та бланки заяв, необхідних для звернення щодо надання адміністративної послуги

[]{#n95}
Адміністративні дані, що збираються (обробляються) розпорядником інформації

[]{#n96}
Правові акти, що підлягають оприлюдненню відповідно до [Закону України](/go/2939-17) "Про доступ до публічної інформації"

[]{#n97}
Фінансова звітність суб'єктів господарювання державного сектору економіки, що належать до сфери управління розпорядника інформації

[]{#n98}
Верховна Рада України

[]{#n99}
Нормативно-правова база України (база даних "Законодавство України")

[]{#n100}
Інформація про розгляд питань порядку денного Верховної Ради України

[]{#n101}
База даних законопроектів електронної комп'ютерної мережі веб-сайту Верховної Ради України

[]{#n102}
Мін'юст

[]{#n103}
Єдиний державний реєстр юридичних осіб та фізичних осіб - підприємців

[]{#n104}
Реєстр громадських об'єднань

[]{#n105}
Єдиний реєстр громадських формувань

[]{#n106}
Єдиний реєстр нотаріусів

[]{#n107}
Державний реєстр атестованих судових експертів

[]{#n108}
Єдиний реєстр спеціальних бланків нотаріальних документів

[]{#n109}
Повідомлення про торги з реалізації конфіскованого та арештованого майна та їх результати, про майно для безоплатної передачі

[]{#n110}
Перелік спеціалізованих організацій, що здійснюють реалізацію майна

[]{#n111}
Державний реєстр друкованих засобів масової інформації та інформаційних агентств як суб'єктів інформаційної діяльності

[]{#n112}
Реєстр методик проведення судових експертиз

[]{#n113}
Єдиний державний реєстр осіб, які вчинили корупційні правопорушення

[]{#n114}
Єдиний реєстр підприємств, щодо яких порушено провадження у справі про банкрутство

[]{#n115}
Єдиний реєстр арбітражних керуючих (розпорядників майном, керуючих санацією, ліквідаторів) України

[]{#n116}
Державний реєстр потенційно небезпечних об'єктів

[]{#n117}
Єдиний державний реєстр нормативно-правових актів

[]{#n118}
Електронний реєстр суб'єктів, які надають послуги, пов'язані з електронним цифровим підписом

[]{#n119}
Електронний реєстр чинних, блокованих та скасованих посилених сертифікатів відкритих ключів засвідчувальних центрів, центрів сертифікації ключів, акредитованих центрів сертифікації ключів

[]{#n120}
Реєстр адміністративно-територіального устрою

[]{#n121}
МВС

[]{#n122}
Інформація про осіб, які переховуються від органів влади

[]{#n123}
Інформація про викрадені (вилучені) культурні цінності

[]{#n124}
Інформація про транспортні засоби, що перебувають у розшуку у зв'язку з їх незаконним заволодінням

[]{#n125}
Інформація про викрадену, втрачену зброю

[]{#n126}
Інформація про стан аварійності на автомобільних дорогах

[]{#n127}
Інформація про зареєстровані порушення [Правил дорожнього руху](/go/1306-2001-%D0%BF)

[]{#n128}
Інформація про дислокацію стаціонарних постів дорожньо-патрульної служби Державної автомобільної інспекції МВС та їх телефонні номери

[]{#n129}
Реєстр суб'єктів проведення обов'язкового технічного контролю транспортних засобів

[]{#n130}
Мінфін

[]{#n131}
Перелік суб'єктів господарської діяльності, що мають ліцензію на провадження діяльності з випуску та проведення лотерей

[]{#n132}
Інформація, що оприлюднюється згідно із [Законом України](/go/183-19) "Про відкритість використання публічних коштів"

[]{#n133}
Реєстр місцевих запозичень та місцевих гарантій

[]{#n134}
Інформація про державні гарантії

[]{#n135}
Положення (стандарти) бухгалтерського обліку

[]{#n136}
Форми фінансової звітності

[]{#n137}
ДРС

[]{#n138}
Реєстр документів дозвільного характеру

[]{#n139}
ДФС

[]{#n140}
Реєстр платників податку на додану вартість

[]{#n141}
Інформація про анулювання реєстрації платників податку на додану вартість

[]{#n142}
Державний реєстр реєстраторів розрахункових операцій

[]{#n143}
Реєстр великих платників податків

[]{#n144}
Реєстр суб'єктів господарювання, які здійснюють оптову торгівлю спиртом коньячним (включаючи дистиляти у вигляді головної і хвостової фракції) і плодовим на підставі ліцензії на виробництво коньяку та алкогольних напоїв за коньячною технологією

[]{#n145}
Єдиний державний реєстр виробників спирту етилового, коньячного і плодового, спирту етилового ректифікованого виноградного, спирту етилового ректифікованого плодового, спирту-сирцю виноградного, спирту-сирцю плодового, алкогольних напоїв та тютюнових виробів

[]{#n146}
Реєстр електронних форм податкових документів

[]{#n147}
Єдиний реєстр суб'єктів господарювання, які можуть здійснювати реалізацію безхазяйного майна та майна, що переходить у власність держави

[]{#n148}
Єдиний державний реєстр обладнання для промислового виробництва сигарет та цигарок

[]{#n149}
Довідники пільг, наданих законодавством із сплати податків, зборів, інших обов'язкових платежів

[]{#n150}
Перелік типів об'єктів оподаткування

[]{#n151}
Інформація про обсяги відшкодування податку на додану вартість з державного бюджету

[]{#n152}
Інформація про надходження податків і зборів

[]{#n153}
Інформація про нарахування податків і зборів

[]{#n154}
Інформація про суб'єктів господарювання, які мають податковий борг

[]{#n155}
Інформація про надходження коштів єдиного внеску на загальнообов'язкове державне соціальне страхування

[]{#n156}
Показники контрольної роботи

[]{#n157}
Показники роботи слідчих підрозділів органу, що здійснює контроль за додержанням вимог податкового законодавства

[]{#n158}
Перелік територіальних органів ДФС, митних постів із зазначенням адрес їх місць розташування

[]{#n159}
Перелік місць доставки

[]{#n160}
Відомчі класифікатори інформації з питань державної митної справи, які використовуються у процесі оформлення митних декларацій

[]{#n161}
Українська класифікація товарів зовнішньоекономічної діяльності (УКТЗЕД)

[]{#n162}
Ставки ввізного та вивізного мита

[]{#n163}
Переліки товарів, на які встановлено обмеження щодо переміщення через митний кордон України

[]{#n164}
Реєстр підприємств, яким надано дозвіл на провадження митної брокерської діяльності

[]{#n165}
Реєстр підприємств, яким надано дозвіл на відкриття та експлуатацію митного складу

[]{#n166}
Реєстр підприємств, яким надано дозвіл на відкриття та експлуатацію складу тимчасового зберігання

[]{#n167}
Реєстр магазинів безмитної торгівлі

[]{#n168}
Реєстр гарантів

[]{#n169}
Перелік об'єктів права інтелектуальної власності, включених до митного реєстру

[]{#n170}
Єдиний державний реєстр місць зберігання

[]{#n171}
Перелік суб'єктів господарювання, які отримали ліцензії на право оптової торгівлі спиртом, алкогольними напоями та тютюновими виробами

[]{#n172}
Реєстр виданих, призупинених, анульованих ліцензій на право роздрібної торгівлі алкогольними напоями та тютюновими виробами

[]{#n173}
Мінекономрозвитку

[]{#n174}
Реєстр адміністративних послуг України

[]{#n175}
Інформація про закупівлі, що оприлюднюється згідно із [Законом України](/go/1197-18) "Про здійснення державних закупівель"

[]{#n176}
Інформація про застосування спеціальних санкцій, передбачених [Законом України](/go/959-12) "Про зовнішньоекономічну діяльність"

[]{#n177}
Основні показники економічного і соціального розвитку України

[]{#n178}
Прогнозні енергетичні баланси

[]{#n179}
Дані про фактичну ціну реалізації нафти, конденсату

[]{#n180}
Дані про фактичну ціну реалізації газу природного

[]{#n181}
Стан інвестиційної діяльності в Україні

[]{#n182}
Інформація про стан використання експортно-імпортних квот

[]{#n183}
Перелік товарів, реекспорт яких з митної території України або з митної території третіх країн потребує дозволу Міністерства

[]{#n184}
Реєстри ліцензіатів, яким Міністерством видано ліцензії

[]{#n185}
Реєстр суб'єктів господарювання, які здійснюють імпорт, експорт спирту коньячного

[]{#n187}
Державний реєстр засобів вимірювальної техніки

[]{#n188}
Реєстр державних, первинних і вторинних еталонів одиниць вимірювань

[]{#n189}
Реєстр призначених органів з оцінки відповідності продукції вимогам технічних регламентів

[]{#n190}
Реєстр органів із сертифікації, призначених для виконання робіт із сертифікації систем управління в державній системі сертифікації

[]{#n191}
Реєстр органів із сертифікації, призначених для виконання робіт із сертифікації продукції в державній системі сертифікації

[]{#n192}
Реєстр технічних регламентів

[]{#n193}
Реєстр державної системи сертифікації

[]{#n450}
{Розділ \"Мінекономрозвитку\" із змінами, внесеними згідно з Постановою КМ [№ 1035 від 28.12.2016](/go/1035-2016-%D0%BF) }

[]{#n194}
ДСІВ

[]{#n195}
Державний реєстр патентів на винаходи

[]{#n196}
Державний реєстр патентів на корисні моделі

[]{#n197}
Державний реєстр патентів на промислові зразки

[]{#n198}
Державний реєстр топографій інтегральних мікросхем

[]{#n199}
Державний реєстр свідоцтв на знаки для товарів і послуг

[]{#n200}
Державний реєстр назв місць походження товарів і прав на використання зареєстрованих кваліфікованих зазначень походження товарів

[]{#n201}
Державний реєстр представників у справах інтелектуальної власності (патентних повірених)

[]{#n202}
Реєстр організацій колективного управління

[]{#n203}
Реєстр уповноважених організацій колективного управління

[]{#n204}
Реєстр виробників та розповсюджувачів програмного забезпечення

[]{#n205}
Державний реєстр свідоцтв про реєстрацію авторського права на твір

[]{#n206}
Державний реєстр договорів, які стосуються права на твір

[]{#n207}
МОЗ

[]{#n208}
Державний реєстр лікарських засобів

[]{#n209}
Державний реєстр небезпечних факторів

[]{#n210}
Державний реєстр дезінфекційних засобів

[]{#n211}
Реєстр потужностей (об'єктів) та їх операторів, що провадять діяльність з виробництва та/або обігу харчових продуктів

[]{#n212}
Державний реєстр харчових продуктів спеціального дієтичного споживання, функціональних харчових продуктів та дієтичних добавок

[]{#n213}
Реєстр санітарно-епідеміологічних висновків

[]{#n214}
Державні санітарні норми та правила

[]{#n215}
Гігієнічні нормативи

[]{#n216}
Державний реєстр медичної техніки і виробів медичного призначення

[]{#n217}
Державний кадастр природних лікувальних ресурсів

[]{#n218}
Державний формуляр лікарських засобів

[]{#n219}
Національний перелік основних лікарських засобів і виробів медичного призначення

[]{#n220}
Реєстр оптово-відпускних цін на лікарські засоби

[]{#n221}
Реєстр оптово-відпускних цін на вироби медичного призначення

[]{#n222}
Реєстр медико-технологічних документів

[]{#n223}
Перелік закладів охорони здоров'я, яким надано право утворювати медичні комісії з питань проведення огляду кандидатів у водії та водіїв транспортних засобів

[]{#n224}
Реєстр косметичних та лікарських засобів, які містять генетично модифіковані організми або отримані з їх використанням

[]{#n225}
Перелік лікарських засобів, заборонених до рекламування, які відпускаються без рецепта

[]{#n226}
Реєстр галузевих нововведень

[]{#n227}
Дані щодо статистики захворювань

[]{#n228}
Міненерговугілля

[]{#n229}
Дані про граничні величини споживання електричної енергії

[]{#n230}
Екологічна та радіаційна обстановка в зоні розташування атомних електростанцій

[]{#n231}
Інформація про обсяги споживання газу в Україні

[]{#n232}
Звіти, що готуються в рамках Ініціативи прозорості видобувних галузей

[]{#n233}
МОН

[]{#n234}
Єдина державна електронна база з питань освіти (відомості Реєстру вищих навчальних закладів)

[]{#n235}
Мінінфраструктури

[]{#n236}
Бази даних Регістру судноплавства України

[]{#n237}
Перелік поштових індексів та відділень поштового зв'язку України

[]{#n238}
Державний реєстр цивільних повітряних суден

[]{#n239}
Інформація про стан аварійності на транспорті в Україні

[]{#n240}
Інформація про видані та анульовані ліцензії та сертифікати на транспорті

[]{#n241}
Звіти щодо перевезення небезпечних вантажів авіаційним, залізничним, морським транспортом

[]{#n242}
Інформація про відшкодування коштів з державного бюджету підприємствам галузі за надані пільгові перевезення

[]{#n243}
Інформація про стан розгляду справ щодо стягнення штрафних санкцій з компаній-авіаперевізників, які порушили повітряний простір

[]{#n244}
Інформація про споживання енергоресурсів приватними акціонерними товариствами в галузі залізничного транспорту

[]{#n245}
Інформація про планове споживання та економію газу приватними акціонерними товариствами в галузі залізничного транспорту

[]{#n246}
Інформація про обсяги перевезення енергетичного вугілля до електростанцій

[]{#n247}
Інформація про кількість внутрішньообласних автобусних маршрутів, перевезених пасажирів та вантажів

[]{#n248}
Інформація про обсяги здійснення пільгових перевезень на автомобільному та електричному транспорті

[]{#n249}
Інформація про контактні дані підприємств, що належать до сфери управління Мінінфраструктури

[]{#n250}
База даних договорів оренди державного рухомого майна

[]{#n251}
Реєстр суден малого флоту

[]{#n252}
Реєстр судозаходів

[]{#n253}
Портова статистика з перевалки вантажів у розрізі терміналів та причалів

[]{#n254}
План ремонтних та капітальних днопоглиблювальних робіт та статус їх виконання

[]{#n255}
Інформація про зібрані портові збори у розрізі їх видів та портів

[]{#n256}
База даних про вантажні перевезення: вантажообіг, обсяг, дохід вантажних залізничних перевезень в розрізі контрагентів (вантажовідправник, вантажовласник, експедитор) із зазначенням типу вантажу, вагону, напрямку, тарифної схеми, інформації про сплату за перевезення

[]{#n257}
Інформація про обсяги відправлених, прийнятих вантажів у розрізі станцій

[]{#n258}
Реєстр наявних вагонів за типами, кількість запитів на вагони у розрізі станцій

[]{#n259}
Інформація про обсяги ремонту вагонів (одиниць, гривень)

[]{#n260}
Інформація про пробіг вантажних вагонів у порожньому стані (порожній пробіг)

[]{#n261}
Дані щодо вагонного господарства (робочий, неробочий парк, структура в розрізі власності, типів вагонів, місцезнаходження)

[]{#n262}
Дані щодо колійного господарства (протяжність, відремонтовано, потребують ремонту)

[]{#n263}
Дані щодо локомотивного господарства (кількість, робочий, неробочий парк)

[]{#n264}
Пасажиропотік на внутрішніх, міжнародних маршрутах

[]{#n265}
Пасажиропотік на постійних приміських маршрутах

[]{#n266}
Інформація про міжнародні перекази

[]{#n267}
Перелік поштових відділень

[]{#n268}
Інформація про місця концентрації дорожньо-транспортних подій на автомобільних дорогах загального користування

[]{#n269}
Інформація про хід ліквідації ямковості на основних дорогах міжнародного, національного та регіонального значення

[]{#n270}
Довідка про фінансування дорожньої галузі на поточну дату

[]{#n271}
Інформація про пасажиропотік у розрізі аеропортів та авіакомпаній

[]{#n272}
Статистичні дані щодо регулярності польотів та аварійних випадків

[]{#n273}
Реєстр сертифікованих суб'єктів, що надають послуги з наземного обслуговування повітряних суден

[]{#n274}
Реєстр авіаційних компаній, призначених для експлуатації міжнародних повітряних ліній

[]{#n275}
Фінансові плани підприємств

[]{#n276}
Пояснювальні записки до фінансових планів підприємств

[]{#n277}
Інформація про видані картки цифрових тахографів

[]{#n278}
Дані про доходи підприємств у розрізі контрагентів, груп товарів/послуг та натуральних показників

[]{#n279}
Дані про дебіторську заборгованість підприємств у розрізі контрагентів, сум, дат виникнення та рахунків

[]{#n280}
Дані про кредиторську заборгованість підприємств у розрізі контрагентів, сум, дат виникнення та рахунків

[]{#n281}
База даних договорів оренди державного рухомого майна підприємств, установ та організацій

[]{#n282}
База даних договорів фрахтування державного рухомого майна та поточного стану розрахунків за ними підприємств, установ та організацій, що належать до сфери управління Мінінфраструктури

[]{#n283}
База даних про закупівлі підприємств, установ та організацій в розрізі контрактів з відображенням фактично витрачених сум

[]{#n284}
Перелік фактичних тарифів на перевантаження державних стивідорів

[]{#n285}
Інформація про кількість перевезених пасажирів за видами перевезень в структурі

[]{#n286}
Інформація про пасажирообіг за видами перевезень в структурі

[]{#n287}
Реєстр укладених міжнародних угод про повітряне сполучення

[]{#n288}
Мінсоцполітики

[]{#n289}
Державний реєстр дитячих закладів оздоровлення та відпочинку

[]{#n290}
Інформація про державні соціальні стандарти та гарантії

[]{#n291}
Інформація про основні показники рівня життя населення

[]{#n292}
Результати моніторингу показників заробітної плати

[]{#n293}
Реєстр підприємств, установ, організацій України, що мають заборгованість із заробітної плати

[]{#n294}
Єдиний реєстр отримувачів гуманітарної допомоги

[]{#n295}
Перелік організацій та установ, що залучають до своєї діяльності іноземців та осіб без громадянства для провадження волонтерської діяльності на території України  

[]{#n296}
Довідник телефонів "гарячих ліній" для осіб, які постраждали від торгівлі людьми

[]{#n297}
Інформація про відповідальних посадових осіб за проведення процедури встановлення статусу особи, яка постраждала від торгівлі людьми

[]{#n298}
Мінкультури

[]{#n299}
Державний реєстр нерухомих пам'яток України

[]{#n300}
Державний реєстр виробників та розповсюджувачів фільмів

[]{#n301}
Інформація про видані посвідчення національного фільму

[]{#n302}
Інформація про фільми, вироблені за державні кошти

[]{#n303}
Мінмолодьспорт

[]{#n304}
Інформація про напрями діяльності та контакти молодіжних центрів праці в Україні

[]{#n305}
Реєстр визнаних видів спорту в Україні

[]{#n306}
Реєстр спортивних рекордів з визнаних в Україні видів спорту

[]{#n307}
Єдина спортивна класифікація України

[]{#n308}
Списки спортсменів України з олімпійських видів спорту, які посіли 1-6 місце на офіційних міжнародних змаганнях

[]{#n309}
Інформація про національні збірні команди України

[]{#n310}
Рейтинги з неолімпійських та олімпійських видів спорту

[]{#n311}
Єдиний електронний реєстр спортивних споруд

[]{#n312}
Мінприроди та Держгеонадра відповідно до компетенції

[]{#n313}
База даних спеціальних дозволів на користування надрами

[]{#n314}
Реєстр екологічних аудиторів

[]{#n315}
Державний реєстр пестицидів і агрохімікатів, дозволених до використання в Україні

[]{#n316}
Державний кадастр родовищ та проявів корисних копалин України

[]{#n317}
Державний кадастр родовищ підземних вод

[]{#n318}
Реєстр нафтових та газових свердловин

[]{#n319}
Дані державного балансу запасів корисних копалин

[]{#n320}
Інформація про стан мінерально-сировинної бази України

[]{#n321}
Оглядові геологічні карти

[]{#n322}
Переліки ліцензіатів

[]{#n323}
Перелік об'єктів, які є найбільшими забруднювачами навколишнього природного середовища

[]{#n324}
Інформація про заповідання території України

[]{#n325}
Мінагрополітики

[]{#n326}
Державний реєстр виробників насіння і садивного матеріалу

[]{#n327}
Реєстр сертифікатів на насіння та/або садивний матеріал

[]{#n328}
Інформація про сертифіковані ліси підприємств, які належать до сфери управління Держлісагентства

[]{#n329}
Інформація про лісові пожежі

[]{#n330}
Дані моніторингу лісів

[]{#n331}
Держрибагентство

[]{#n332}
Інформація про обсяги вилову риби

[]{#n333}
Держветфітослужба

[]{#n334}
Ветеринарні сертифікати

[]{#n335}
Інформація про заборони на імпорт в Україну об'єктів ветеринарно-санітарного контролю та нагляду

[]{#n336}
Список зареєстрованих ветеринарних препаратів, кормових добавок, готових кормів та преміксів

[]{#n337}
Реєстр генетично модифікованих організмів, джерел кормів, кормових добавок та ветеринарних препаратів

[]{#n338}
Інформація про підконтрольні переробні підприємства

[]{#n339}
Реєстр експортерів харчових продуктів

[]{#n340}
Реєстр експортерів неїстівних продуктів

[]{#n341}
Державний реєстр сортів рослин, придатних для поширення в Україні

[]{#n342}
Перелік суб'єктів господарювання, яким видано ліцензію на провадження господарської діяльності у сфері ветеринарної медицини

[]{#n343}
Огляд поширення карантинних організмів в Україні

[]{#n344}
Перелік об'єктів регулювання у сфері карантину рослин

[]{#n345}
Реєстр осіб, які провадять господарську діяльність, пов'язану з виробництвом та обігом об'єктів регулювання

[]{#n346}
Реєстр осіб, які провадять господарську діяльність з виробництва та маркування дерев'яного пакувального матеріалу

[]{#n347}
Мінрегіон

[]{#n348}
Реєстр договорів про співробітництво територіальних громад

[]{#n349}
Перелік експертних організацій, що можуть проводити експертизу проектів будівництва

[]{#n350}
Державні та галузеві будівельні норми

[]{#n351}
Перелік базових організацій з науково-технічної діяльності у будівництві

[]{#n352}
Перелік національних стандартів, які в разі добровільного їх застосування є доказом відповідності продукції вимогам Технічного регламенту будівельних виробів, будівель і споруд

[]{#n353}
Перелік технічних свідоцтв придатності будівельних виробів для застосування

[]{#n354}
МЗС

[]{#n355}
Єдиний державний реєстр міжнародних організацій, членом яких є Україна

[]{#n356}
Список іноземних дипломатичних місій в Україні

[]{#n357}
Адміністрація Держспецзв'язку

[]{#n358}
Перелік засобів технічного захисту інформації, дозволених для забезпечення технічного захисту державних інформаційних ресурсів та інформації, вимога щодо захисту якої встановлена законом

[]{#n359}
Перелік суб'єктів господарювання, які мають ліцензії на провадження господарської діяльності з надання послуг в галузі технічного захисту інформації

[]{#n360}
Перелік суб'єктів господарювання, які мають ліцензію на провадження господарської діяльності з надання послуг у галузі криптографічного захисту

[]{#n361}
Перелік сертифікованих засобів криптографічного захисту інформації

[]{#n362}
Перелік технічних засобів, які можуть застосовуватися в телекомунікаційних мережах загального користування України

[]{#n363}
Перелік засобів криптографічного захисту інформації, які мають позитивний експертний висновок за результатами державної експертизи у сфері криптографічного захисту інформації

[]{#n364}
Держгеокадастр

[]{#n365}
Перелік земельних ділянок сільськогосподарського призначення державної власності, права на які плануються продавати на земельних торгах

[]{#n366}
Реєстр апаратури супутникових радіонавігаційних систем

[]{#n367}
Державний реєстр сертифікованих інженерів-землевпорядників

[]{#n368}
Державний реєстр сертифікованих інженерів-геодезистів

[]{#n369}
Довідник показників нормативної грошової оцінки сільськогосподарських угідь в Україні

[]{#n370}
Довідник показників нормативної грошової оцінки земель населених пунктів

[]{#n371}
Державний реєстр оцінювачів з експертної грошової оцінки земельних ділянок

[]{#n372}
Державний фонд документації із землеустрою

[]{#n373}
Інформація про розпорядження землями сільськогосподарського призначення державної власності

[]{#n374}
Держстат

[]{#n375}
Довідник розділів статистики

[]{#n376}
Метаописи державних статистичних спостережень

[]{#n377}
Звіти з якості

[]{#n378}
Результати статистичних спостережень (статистична інформація)

[]{#n379}
Інформація про заготівлю та переробку деревини

[]{#n380}
Фонд державного майна

[]{#n381}
Єдиний реєстр об'єктів державної власності

[]{#n382}
Реєстр концесійних договорів

[]{#n383}
Державний реєстр оцінювачів та суб'єктів оціночної діяльності

[]{#n384}
Реєстр організаторів аукціонів по відчуженню майна

[]{#n385}
Реєстр корпоративних прав держави у статутних капіталах господарських товариств

[]{#n386}
Реєстр договорів (угод) Фонду державного майна про організацію продажу майна, що перебуває у державній власності

[]{#n387}
Перелік потенційних об'єктів оренди державного майна

[]{#n388}
Антимонопольний комітет

[]{#n389}
Перелік суб'єктів природних монополій

[]{#n390}
Рішення та рекомендації Антимонопольного комітету

[]{#n391}
Нацкомфінпослуг

[]{#n392}
Державний реєстр фінансових установ

[]{#n393}
Перелік фінансових компаній, яким видано ліцензію на провадження діяльності із залучення коштів установників управління майном для фінансування об'єктів будівництва та/або здійснення операцій з нерухомістю

[]{#n394}
Реєстр аудиторських фірм та аудиторів, які можуть проводити аудиторські перевірки фінансових установ

[]{#n395}
Державний реєстр страхових та перестрахових брокерів

[]{#n396}
Перелік осіб, які не є фінансовими установами, але мають право надавати окремі фінансові послуги

[]{#n397}
Перелік осіб, яким видано та/або анульовано свідоцтво про відповідність кваліфікаційним вимогам до осіб, які можуть займатися актуарними розрахунками

[]{#n398}
Єдиний реєстр бюро кредитних історій

[]{#n399}
Перелік страхових та/або перестрахових брокерів - нерезидентів, які повідомили про намір провадити діяльність на території України

[]{#n400}
Перелік осіб, які відповідають кваліфікаційним вимогам та можуть займатися визначенням причин настання страхового випадку та розміру збитків (аварійні комісари)

[]{#n401}
База даних осіб, які мають сертифікат на право здійснення тимчасової адміністрації страхових компаній

[]{#n402}
Національна рада України з питань телебачення і радіомовлення

[]{#n403}
Державний реєстр суб'єктів інформаційної діяльності у сфері телебачення і радіомовлення

[]{#n404}
НКРЕКП

[]{#n405}
Реєстр суб'єктів природних монополій

[]{#n406}
НКЦПФР

[]{#n407}
Загальнодоступна інформаційна база даних про ринок цінних паперів

[]{#n408}
Інформація про фінансові установи, які надають фінансові послуги на ринку цінних паперів

[]{#n409}
Інформація, що міститься в Реєстрі правопорушень на ринку цінних паперів України

[]{#n410}
Відомості про власників значних пакетів (10 і більше відсотків) акцій емітентів цінних паперів

[]{#n411}
Інформація, що міститься у Державному реєстрі випусків цінних паперів

[]{#n412}
Інформація, що міститься у Державному реєстрі уповноважених рейтингових агентств

[]{#n413}
Реєстр аудиторських фірм

[]{#n414}
Національний банк

[]{#n415}
Інформація про власників істотної участі у банках України

[]{#n416}
Інформація про банки, в яких запроваджена тимчасова адміністрація

[]{#n417}
Довідник банків України

[]{#n418}
Інформація про генеральні ліцензії на здійснення валютних операцій

[]{#n419}
Oсновнi показники діяльності банків України

[]{#n420}
Значення економічних нормативів по системі банків України

[]{#n421}
Інформація про доходи та витрати банків України

[]{#n422}
Дані фінансової звітності банків України

[]{#n423}
Реєстр платіжних систем, систем розрахунків, учасників цих систем та операторів послуг платіжної інфраструктури

[]{#n424}
Небанківські фінансові установи, яким Національним банком видано ліцензії на переказ коштів у національній валюті без відкриття рахунків

[]{#n425}
Вищий господарський суд України

[]{#n426}
Відомості про справи про банкрутство, що оприлюднюються відповідно до [Закону України](/go/2343-12) "Про відновлення платоспроможності боржника або визнання його банкрутом"

[]{#n427}
Державна судова адміністрація

[]{#n428}
Реєстр електронних адрес органів державної влади, їх посадових та службових осіб

[]{#n429}
Реквізити для сплати судового збору

[]{#n430}
Єдиний державний реєстр судових рішень

[]{#n431}
Судова статистика

[]{#n432}
Органи місцевого самоврядування

[]{#n433}
Основні положення генеральних планів населених пунктів та детальних планів територій

[]{#n434}
Перелік об'єктів комунальної власності

[]{#n435}
Перелік об'єктів комунальної власності, що передані в оренду чи інше право користування (з даними про умови передачі об'єктів в оренду)

[]{#n436}
Перелік незадіяних земельних ділянок і майнових об'єктів (приміщень) комунальної форми власності, які можуть бути передані в користування

[]{#n437}
Перелік суб'єктів господарювання комунальної власності

[]{#n438}
Фінансова звітність суб'єктів господарювання комунальної власності

[]{#n439}
Реєстр боргових зобов'язань суб'єктів господарювання комунальної власності територіальної громади

[]{#n440}
Відомості щодо комплексних схем розміщення тимчасових споруд для провадження підприємницької діяльності

[]{#n441}
Перелік перевізників, що надають послуги пасажирського автомобільного транспорту, та маршрути перевезення

[]{#n442}
Перелік розповсюджувачів реклами, що отримали дозвіл на розміщення зовнішньої реклами

[]{#n443}
Інформація про рекламні засоби

[]{#n444}
Перелік земельних ділянок, що пропонуються для здійснення забудови

[]{#n445}
Перелік укладених договорів
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
