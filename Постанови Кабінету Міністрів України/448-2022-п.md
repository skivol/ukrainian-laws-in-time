## Кабінет Міністрів України; Постанова, Порядок від 15.04.2022 № 448

# Про затвердження Порядку застосування цивільними особами вогнепальної зброї під час участі у відсічі та стримуванні збройної агресії Російської Федерації та/або інших держав проти України у період дії воєнного стану

#### Стан: Чинний

##### Ідентифікатор: 448-2022-п

------------------------------------------------------------------------

### Текст документа від 15.04.2022:

::: {#article}
<div>

[]{#n2}

+-----------------------------------------------------------------------+
| \[ image \]                                                           |
+-----------------------------------------------------------------------+
| КАБІНЕТ МІНІСТРІВ УКРАЇНИ\                                            |
| ПОСТАНОВА                                                             |
+-----------------------------------------------------------------------+
| від 15 квітня 2022 р. № 448\                                          |
| Київ                                                                  |
+-----------------------------------------------------------------------+

</div>

[]{#n3}
Про затвердження Порядку застосування цивільними особами вогнепальної зброї під час участі у відсічі та стримуванні збройної агресії Російської Федерації та/або інших держав проти України у період дії воєнного стану

[]{#n4}
Відповідно до [статті 2](/go/2114-20) Закону України "Про забезпечення участі цивільних осіб у захисті України" Кабінет Міністрів України постановляє:

[]{#n5}
1. Затвердити [Порядок застосування цивільними особами вогнепальної зброї під час участі у відсічі та стримуванні збройної агресії Російської Федерації та/або інших держав проти України у період дії воєнного стану](#n9), що додається.

[]{#n6}
2. Ця постанова набирає чинності з дня її опублікування та застосовується під час воєнного стану в Україні.

<div>

[]{#n7}

+-----------------------------------+-----------------------------------+
| Прем\'єр-міністр України          | Д. ШМИГАЛЬ                        |
+-----------------------------------+-----------------------------------+
| Інд. 29                           | \                                 |
+-----------------------------------+-----------------------------------+

</div>

[]{#n36}

<div>

[]{#n8}

+-----------------------------------+-----------------------------------+
| \                                 | ЗАТВЕРДЖЕНО\                      |
|                                   | постановою Кабінету Міністрів     |
|                                   | України\                          |
|                                   | від 15 квітня 2022 р. № 448       |
+-----------------------------------+-----------------------------------+

</div>

[]{#n9}
ПОРЯДОК\
застосування цивільними особами вогнепальної зброї під час участі у відсічі та стримуванні збройної агресії Російської Федерації та/або інших держав проти України у період дії воєнного стану

[]{#n10}
1. Цей Порядок визначає процедуру застосування громадянами України, іноземцями та особами без громадянства, які на законних підставах перебувають на території України (далі - цивільні особи), вогнепальної зброї і боєприпасів до неї (далі - вогнепальна зброя) під час участі у відсічі та стримуванні збройної агресії Російської Федерації та/або інших держав проти України (далі - збройна агресія проти України) у період дії воєнного стану відповідно до [Закону України](/go/2114-20) "Про забезпечення участі цивільних осіб у захисті України".

[]{#n11}
2. У цьому Порядку терміни вживаються в такому значенні:

[]{#n12}
застосування вогнепальної зброї - ведення стрільби з вогнепальної зброї цивільними особами під час участі у відсічі та стримуванні збройної агресії проти України у період дії воєнного стану, зокрема здійснення індивідуальної самооборони та самооборони під час виконання завдань, пов'язаних із запровадженням і здійсненням заходів правового режиму воєнного стану;

[]{#n13}
індивідуальна самооборона - застосування вогнепальної зброї цивільними особами під час участі у відсічі та стримуванні збройної агресії проти України у період дії воєнного стану для захисту свого життя і здоров'я від нападу або загрози нападу, якщо в інший спосіб і за допомогою інших засобів захистити себе в такій ситуації неможливо;

[]{#n14}
самооборона - застосування вогнепальної зброї цивільними особами під час участі у відсічі та стримуванні збройної агресії проти України у період дії воєнного стану для захисту від нападу або загрози нападу на військові та/або цивільні об'єкти, що охороняються та/або обороняються ними, іншими особами, які беруть участь у відсічі та стримуванні збройної агресії проти України у період дії воєнного стану, якщо в інший спосіб і за допомогою інших засобів захистити їх у такій ситуації неможливо.

[]{#n15}
Терміни ["військовий об'єкт"](/go/68-2018-%D0%BF), ["напад"](/go/68-2018-%D0%BF) та ["цивільний об'єкт"](/go/68-2018-%D0%BF) вживаються у значенні, наведеному в Порядку застосування зброї і бойової техніки з'єднаннями, військовими частинами і підрозділами Збройних Сил під час виконання ними завдань у районі проведення антитерористичної операції у мирний час, затвердженому постановою Кабінету Міністрів України від 14 лютого 2018 р. № 68 (Офіційний вісник України, 2018 р., № 18, ст. 602).

[]{#n16}
Термін ["особи, причетні до збройної агресії"](/go/828-2018-%D0%BF) вживається у значенні, наведеному в Порядку застосування зброї і бойової техніки з'єднаннями, військовими частинами і підрозділами Збройних Сил під час виконання ними завдань щодо відсічі збройної агресії проти України, затвердженому постановою Кабінету Міністрів України від 10 жовтня 2018 р. № 828 (Офіційний вісник України, 2018 р., № 82, ст. 2724).

[]{#n17}
3. Цивільні особи, які беруть участь у відсічі та стримуванні збройної агресії проти України, під час застосування вогнепальної зброї повинні керуватися такими принципами, що ґрунтуються на загальновизнаних нормах міжнародного гуманітарного права:

[]{#n18}
неминучості - застосування вогнепальної зброї в разі, коли це є абсолютно очевидним та необхідним;

[]{#n19}
військової необхідності - застосування вогнепальної зброї в разі, коли в інший спосіб реалізувати право на самооборону та/або виконати поставлені завдання неможливо;

[]{#n20}
пропорційності - застосування вогнепальної зброї у тій мірі, в якій це необхідно для досягнення мети самооборони та/або відсічі, стримування збройної агресії проти України, якщо це не заподіє стороннім особам і цивільним об'єктам надмірної шкоди порівняно з очікуваними конкретними військовими перевагами.

[]{#n21}
Застосування вогнепальної зброї повинне здійснюватися таким чином, щоб заподіяти мінімальну шкоду в кожній конкретній ситуації.

[]{#n22}
4. Під час участі у відсічі та стримуванні збройної агресії проти України у період дії воєнного стану цивільні особи мають право застосовувати вогнепальну зброю для:

[]{#n23}
відбиття нападу або запобігання загрозі нападу на військові та/або цивільні об'єкти, що охороняються;

[]{#n24}
запобігання вчиненню та/або припинення протиправних дій чи діяльності осіб, причетних до збройної агресії;

[]{#n25}
звільнення захоплених військових та/або цивільних об'єктів або запобігання (перешкоджання) такому захопленню;

[]{#n26}
знищення зброї, бойової техніки, транспортних або технічних засобів, які перебувають у користуванні осіб, причетних до збройної агресії;

[]{#n27}
захисту цивільних осіб, військових та/або цивільних об'єктів від нападу;

[]{#n28}
запобігання та/або припинення діяльності, затримання, роззброєння або знешкодження осіб, причетних до збройної агресії;

[]{#n29}
припинення дій осіб, які вчинили або вчиняють правопорушення;

[]{#n30}
припинення дій осіб, які перешкоджають виконанню законних вимог осіб, залучених до виконання завдань, пов'язаних із запровадженням і здійсненням заходів правового режиму воєнного стану;

[]{#n31}
відбиття нападу на осіб, залучених до виконання завдань, пов'язаних із запровадженням і здійсненням заходів правового режиму воєнного стану, або інших осіб, у разі виникнення загрози їх життю чи здоров'ю.

[]{#n32}
5. Рішення про застосування зброї під час участі у відсічі та стримуванні збройної агресії проти України у період дії воєнного стану приймається цивільними особами з урахуванням обстановки у взаємодії з відповідним командиром з'єднання, військової частини і підрозділу Збройних Сил.

[]{#n33}
6. Цивільні особи під час участі у відсічі та стримуванні збройної агресії проти України у період дії воєнного стану мають право самостійно приймати рішення про застосування вогнепальної зброї відповідно до вимог цього Порядку з подальшим обов'язковим повідомленням відповідному командиру з'єднання, військової частини і підрозділу Збройних Сил та/або правоохоронного органу у разі:

[]{#n34}
індивідуальної самооборони;

[]{#n35}
захисту життя і здоров'я інших осіб.
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
