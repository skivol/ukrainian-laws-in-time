               Про встановлення карантину та запровадження обмежувальних протиепідемічних заходів з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2

Кабінет Міністрів України; Постанова, Порядок, Перелік від 09.12.2020 № 1236
----------------------------------------------------------------------------

Про встановлення карантину та запровадження обмежувальних протиепідемічних заходів з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2
==================================================================================================================================================================================================================

#### Стан: Чинний

##### Ідентифікатор: 1236-2020-п

* * *

### Текст документа від 03.12.2021:

\[ image \]

КАБІНЕТ МІНІСТРІВ УКРАЇНИ  
ПОСТАНОВА

від 9 грудня 2020 р. № 1236  
Київ

Про встановлення карантину та запровадження обмежувальних протиепідемічних заходів з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2

{Із змінами, внесеними згідно з Постановами КМ  
[№ 1301 від 23.12.2020](/go/1301-2020-%D0%BF)  
[№ 9 від 05.01.2021](/go/9-2021-%D0%BF)  
[№ 25 від 18.01.2021](/go/25-2021-%D0%BF)  
[№ 83 від 05.02.2021](/go/83-2021-%D0%BF)  
[№ 123 від 27.01.2021](/go/123-2021-%D0%BF)  
[№ 104 від 17.02.2021](/go/104-2021-%D0%BF)  
[№ 154 від 24.02.2021](/go/154-2021-%D0%BF)  
[№ 230 від 22.03.2021](/go/230-2021-%D0%BF)  
[№ 270 від 24.03.2021](/go/270-2021-%D0%BF)  
[№ 310 від 07.04.2021](/go/310-2021-%D0%BF)  
[№ 329 від 07.04.2021](/go/329-2021-%D0%BF)  
[№ 374 від 21.04.2021](/go/374-2021-%D0%BF)  
[№ 405 від 21.04.2021](/go/405-2021-%D0%BF)  
[№ 445 від 28.04.2021](/go/445-2021-%D0%BF)  
[№ 474 від 14.05.2021](/go/474-2021-%D0%BF)  
[№ 551 від 02.06.2021](/go/551-2021-%D0%BF)  
[№ 583 від 02.06.2021](/go/583-2021-%D0%BF)  
[№ 611 від 16.06.2021](/go/611-2021-%D0%BF)  
[№ 657 від 23.06.2021](/go/657-2021-%D0%BF)  
[№ 677 від 29.06.2021](/go/677-2021-%D0%BF)  
[№ 787 від 28.07.2021](/go/787-2021-%D0%BF)  
[№ 855 від 11.08.2021](/go/855-2021-%D0%BF)  
[№ 889 від 18.08.2021](/go/889-2021-%D0%BF)  
[№ 954 від 13.09.2021](/go/954-2021-%D0%BF)  
[№ 981 від 22.09.2021](/go/981-2021-%D0%BF)  
[№ 1003 від 20.09.2021](/go/1003-2021-%D0%BF)  
[№ 1066 від 11.10.2021](/go/1066-2021-%D0%BF)  
[№ 1096 від 20.10.2021](/go/1096-2021-%D0%BF)  
[№ 1102 від 25.10.2021](/go/1102-2021-%D0%BF)  
[№ 1237 від 29.11.2021](/go/1237-2021-%D0%BF)  
[№ 1246 від 02.12.2021](/go/1246-2021-%D0%BF)}

Відповідно до [статті 29](/go/1645-14) Закону України “Про захист населення від інфекційних хвороб” Кабінет Міністрів України постановляє:

1\. Установити з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2 (далі - COVID-19), з 19 грудня 2020 р. до 31 грудня 2021 р. на території України карантин, продовживши дію карантину, встановленого постановами Кабінету Міністрів України від 11 березня 2020 р. [№ 211](/go/211-2020-%D0%BF) “Про запобігання поширенню на території України гострої респіраторної хвороби COVID-19, спричиненої коронавірусом SARS-CoV-2” (Офіційний вісник України, 2020 р., № 23, ст. 896, № 30, ст. 1061), від 20 травня 2020 р. [№ 392](/go/392-2020-%D0%BF) “Про встановлення карантину з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2” (Офіційний вісник України, 2020 р., № 43, ст. 1394, № 52, ст. 1626) та від 22 липня 2020 р. [№ 641](/go/641-2020-%D0%BF) “Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2” (Офіційний вісник України, 2020 р., № 63, ст. 2029).

{Пункт 1 із змінами, внесеними згідно з Постановами КМ [№ 104 від 17.02.2021](/go/104-2021-%D0%BF) , [№ 405 від 21.04.2021](/go/405-2021-%D0%BF) , [№ 611 від 16.06.2021](/go/611-2021-%D0%BF) , [№ 855 від 11.08.2021](/go/855-2021-%D0%BF) , [№ 981 від 22.09.2021](/go/981-2021-%D0%BF) }

2\. Залежно від епідемічної ситуації на території України в цілому або на території Автономної Республіки Крим, Вінницької, Волинської, Дніпропетровської, Донецької, Житомирської, Закарпатської, Запорізької, Івано-Франківської, Кіровоградської, Київської, Луганської, Львівської, Миколаївської, Одеської, Полтавської, Рівненської, Сумської, Тернопільської, Харківської, Херсонської, Хмельницької, Черкаської, Чернівецької, Чернігівської областей, м. Києва, м. Севастополя (далі - регіони) встановлюється “зелений”, “жовтий”, “помаранчевий” або “червоний” рівень епідемічної небезпеки поширення COVID-19 (далі - рівень епідемічної небезпеки).

{Пункт 2 в редакції Постанови КМ [№ 104 від 17.02.2021](/go/104-2021-%D0%BF) }

2 - 1 . “Зелений”, “жовтий” та “помаранчевий” рівні епідемічної небезпеки визначаються керівником робіт з ліквідації наслідків медико-біологічної надзвичайної ситуації природного характеру державного рівня, пов’язаної із поширенням на території України COVID-19, за результатами щоденної оцінки відповідних ознак епідемічної небезпеки. Інформація про зазначені рівні розміщується на офіційному інформаційному порталі Кабінету Міністрів України (за посиланням http://covid19.gov.ua) та веб-сайті Міністерства охорони здоров’я (за посиланням https://moz.gov.ua ).

{Постанову доповнено пунктом 2 - 1 згідно з Постановою КМ [№ 104 від 17.02.2021](/go/104-2021-%D0%BF) }

2 - 2 . З 17 червня 2021 р. на території України встановлюється “зелений” рівень епідемічної небезпеки, відповідно до якого забороняється:

1) перебування в громадських будинках і спорудах, громадському транспорті без вдягнутих засобів індивідуального захисту, зокрема респіраторів або захисних масок, що закривають ніс та рот, у тому числі виготовлених самостійно;

2) перебування на вулицях без документів, що посвідчують особу, підтверджують громадянство чи її спеціальний статус, без посвідчення про взяття на облік бездомної особи, довідки про звернення за захистом в Україні;

3) самовільно залишати місця самоізоляції, обсервації;

4) перетин державного кордону на в’їзд в Україну іноземцями та особами без громадянства, в яких відсутній поліс (свідоцтво, сертифікат) страхування, що виданий страховою компанією, яка зареєстрована в Україні, або іноземною страховою компанією, яка має представництво на території України чи договірні відносини із страховою компанією-партнером на території України (асистанс), покриває витрати, пов’язані з лікуванням COVID-19, обсервацією, та діє на строк перебування в Україні, крім:

іноземців, осіб без громадянства, які постійно проживають на території України, та осіб, яких визнано біженцями, або осіб, які потребують додаткового захисту;

працівників дипломатичних представництв та консульських установ іноземних держав, представництв офіційних міжнародних місій, організацій, акредитованих в Україні, та членів їх сімей;

водіїв та членів екіпажу вантажних транспортних засобів, автобусів, що здійснюють регулярні, нерегулярні та маятникові перевезення, членів екіпажів повітряних і морських, річкових суден, членів поїзних і локомотивних бригад;

військовослужбовців (підрозділів) збройних сил держав-членів НАТО та держав-учасниць програми НАТО “Партнерство заради миру”, які беруть участь у заходах з підготовки підрозділів Збройних Сил.

У разі відсутності документів, передбачених в [абзаці першому](#n484) цього підпункту, уповноважена службова особа підрозділу охорони державного кордону відмовляє іноземцям та особам без громадянства у перетині державного кордону в порядку, визначеному [статтею 14](/go/1710-17) Закону України “Про прикордонний контроль”;

5) перетин державного кордону на в’їзд в Україну іноземцями та особами без громадянства без негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, яке проведено не більш як за 72 години до перетину державного кордону; або документа, що підтверджує отримання повного курсу вакцинації від COVID-19 вакцинами, включеними Всесвітньою організацією охорони здоров’я до переліку дозволених для використання в надзвичайних ситуаціях (далі - документ, що підтверджує отримання повного курсу вакцинації), виданого відповідно до [Міжнародних медико-санітарних правил (2005 рік)](/go/897_007) або відповідно до укладених Україною міжнародних договорів про взаємне визнання документів про вакцинацію від COVID-19; або іноземного COVID-сертифіката, що підтверджує вакцинацію від COVID-19 однією чи кількома дозами вакцин, включених Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування на COVID-19 методом полімеразної ланцюгової реакції або одужання особи від COVID-19 (далі - іноземний сертифікат), виданого уповноваженими установами держав - членів довірчої мережі Європейського Союзу або уповноваженими установами інших іноземних держав, з якими Україною укладено міжнародні договори про взаємне визнання COVID-сертифікатів, крім:

{Абзац перший підпункту 5 пункту 2 - 2 в редакції Постанови КМ [№ 677 від 29.06.2021](/go/677-2021-%D0%BF) ; із змінами, внесеними згідно з Постановами КМ [№ 889 від 18.08.2021](/go/889-2021-%D0%BF) , [№ 954 від 13.09.2021](/go/954-2021-%D0%BF) }

іноземців та осіб без громадянства, які не досягли 12 років;

іноземців, осіб без громадянства, які постійно проживають на території України, та осіб, яких визнано біженцями, або осіб, які потребують додаткового захисту;

працівників дипломатичних представництв та консульських установ іноземних держав, представництв офіційних міжнародних місій, організацій, акредитованих в Україні, та членів їх сімей;

водіїв та членів екіпажу вантажних транспортних засобів, автобусів, що здійснюють регулярні, нерегулярні та маятникові перевезення, членів екіпажів повітряних і морських, річкових суден, членів поїзних і локомотивних бригад;

військовослужбовців (підрозділів) збройних сил держав-членів НАТО та держав-учасниць програми НАТО “Партнерство заради миру”, які беруть участь у заходах з підготовки підрозділів Збройних Сил.

У разі відсутності документів, передбачених в [абзаці першому](#n490) цього підпункту, уповноважена службова особа підрозділу охорони державного кордону відмовляє іноземцям та особам без громадянства у перетині державного кордону в порядку, визначеному [статтею 14](/go/1710-17) Закону України “Про прикордонний контроль”.

Умови перетину державного кордону на в’їзд в Україну іноземцями та особами без громадянства, передбачені [підпунктами 4](#n484) і [5](#n490) цього пункту, не поширюються на випадки, передбачені [пунктом 41](#n710) [- 10](#n710) цієї постанови;

{Підпункт 5 пункту 2 - 2 доповнено абзацом згідно з Постановою КМ [№ 1246 від 02.12.2021](/go/1246-2021-%D0%BF) }

5 - 1 ) перетин державного кордону на в’їзд в Україну іноземцями та особами без громадянства, які підлягають самоізоляції, без реєстрації в електронному сервісі “Вдома” Єдиного державного вебпорталу електронних послуг (далі - система) або встановленого та активованого мобільного додатка електронного сервісу “Вдома” Єдиного державного вебпорталу електронних послуг (далі - мобільний додаток). У разі неможливості встановлення мобільного додатка, відмови від його встановлення або відмови в реєстрації в системі уповноважена службова особа підрозділу охорони державного кордону відмовляє такій особі у перетині державного кордону в порядку, визначеному [статтею 14](/go/1710-17) Закону України “Про прикордонний контроль”;

{Пункт 2 - 2 доповнено підпунктом 5 - 1 згідно з Постановою КМ [№ 787 від 28.07.2021](/go/787-2021-%D0%BF) ; із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

6) перетин контрольних пунктів в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них іноземцями та особами без громадянства без наявного поліса (свідоцтва, сертифіката) страхування, що виданий страховою компанією, яка зареєстрована в Україні, або іноземною страховою компанією, яка має представництво на території України чи договірні відносини із страховою компанією - партнером на території України (асистанс), покриває витрати, пов’язані з лікуванням COVID-19, і діє на строк перебування в Україні, крім:

іноземців, осіб без громадянства, які постійно проживають на території України;

працівників представництв офіційних міжнародних місій, організацій, акредитованих в Україні.

У разі відсутності документів, передбачених в [абзаці першому](#n497) цього підпункту, уповноважена службова особа підрозділу охорони державного кордону відмовляє іноземцям та особам без громадянства у в’їзді на тимчасово окуповані території в Донецькій та Луганській областях, Автономної Республіки Крим та м. Севастополя та виїзді з них згідно з [Порядком в’їзду на тимчасово окуповану територію України та виїзду з неї](/go/367-2015-%D0%BF), затвердженим постановою Кабінету Міністрів України від 4 червня 2015 р. № 367 (Офіційний вісник України, 2015 р., № 46, ст. 1485), та [Порядком в’їзду осіб, переміщення товарів на тимчасово окуповані території у Донецькій та Луганській областях і виїзду осіб, переміщення товарів з таких територій](/go/815-2019-%D0%BF), затвердженим постановою Кабінету Міністрів України від 17 липня 2019 р. № 815 (Офіційний вісник України, 2019 р., № 70, ст. 2446);

7) проведення масових (культурних, спортивних, розважальних, соціальних, релігійних, рекламних, наукових, освітніх, професійних тематичних та інших) заходів (у тому числі в розважальних закладах (нічних клубах) і закладах громадського харчування) без одягнутих усіма учасниками та організаторами заходу засобів індивідуального захисту, зокрема захисних масок або респіраторів, які закривають ніс та рот, у тому числі виготовлених самостійно.

Обмеження, передбачені цим підпунктом, не застосовуються за умови наявності в усіх учасників та організаторів заходу документа, що підтверджує отримання повного курсу вакцинації, міжнародного, внутрішнього COVID-сертифіката України, виданого в Україні відповідно до [Порядку формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби](/go/677-2021-%D0%BF), затвердженого постановою Кабінету Міністрів України від 29 червня 2021 р. № 677 “Деякі питання формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби” (Офіційний вісник України, 2021 р., № 54, ст. 3342) (далі - міжнародний, внутрішній сертифікати), або іноземного сертифіката, що підтверджує вакцинацію від COVID-19 однією дозою дводозної вакцини (жовті сертифікати), або однією дозою однодозної вакцини чи двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування методом полімеразної ланцюгової реакції або одужання особи від зазначеної хвороби, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія);

{Абзац другий підпункту 7 пункту 2 - 2 із змінами, внесеними згідно з Постановою КМ [№ 677 від 29.06.2021](/go/677-2021-%D0%BF) ; в редакції Постанови КМ [№ 954 від 13.09.2021](/go/954-2021-%D0%BF) }

8) здійснення регулярних та нерегулярних перевезень пасажирів автомобільним транспортом, зокрема перевезень пасажирів на міських автобусних маршрутах у режимі маршрутного таксі, в електричному (трамвай, тролейбус), залізничному транспорті, у міському, приміському, міжміському, внутрішньообласному та міжобласному сполученні, в кількості більшій, ніж кількість місць для сидіння, що передбачена технічною характеристикою транспортного засобу, визначена в реєстраційних документах на такий транспортний засіб.

Перевізник несе відповідальність за забезпечення водіїв засобами індивідуального захисту, зокрема респіраторами або захисними масками, та здійснює контроль за використанням пасажирами під час перевезення засобів індивідуального захисту, зокрема респіраторів або захисних масок, що закривають ніс та рот, у тому числі виготовлених самостійно;

9) діяльність суб’єктів господарювання, які обслуговують відвідувачів, у яких:

не нанесено маркування для перебування в черзі з дотриманням дистанції між клієнтами не менш як 1,5 метра;

не забезпечено працівників засобами індивідуального захисту, зокрема захисними масками або респіраторами, та не здійснюється належний контроль за їх використанням;

здійснюється обслуговування покупців без одягнутих засобів індивідуального захисту, зокрема захисних масок або респіраторів, які закривають ніс та рот, у тому числі виготовлених самостійно, за винятком обслуговування за межами будівлі суб’єкта господарювання (через вікна видачі, тераси тощо);

не забезпечується централізований збір використаних засобів індивідуального захисту в окремі контейнери (урни).

{Постанову доповнено пунктом 2 - 2 згідно з Постановою КМ [№ 104 від 17.02.2021](/go/104-2021-%D0%BF) ; в редакції Постанов КМ [№ 583 від 02.06.2021](/go/583-2021-%D0%BF) , [№ 611 від 16.06.2021](/go/611-2021-%D0%BF) }

2 - 3 . “Жовтий” рівень епідемічної небезпеки встановлюється у разі наявності протягом трьох днів підряд однієї з таких ознак на всій території України:

кількість виявлених нових випадків інфікування COVID-19 на 100 тис. населення за останні 14 днів становить більш як 75 осіб;

коефіцієнт виявлення випадків інфікування COVID-19 (методом полімеразної ланцюгової реакції та експрес-тесту на визначення антигена коронавірусу SARS-CoV-2) - більш як 4 відсотки;

кількість тестувань методом полімеразної ланцюгової реакції та експрес-тесту на визначення антигена коронавірусу SARS-CoV-2 протягом останніх семи днів на 100 тис. населення становить менш як 300 тестувань;

наявність підстав для встановлення “червоного” рівня епідемічної небезпеки на території хоча б одного регіону.

“Жовтий” рівень епідемічної небезпеки встановлюється одночасно на території всіх регіонів рішенням Державної комісії з питань техногенно-екологічної безпеки та надзвичайних ситуацій за ініціативою Міністра охорони здоров’я, яке розміщується на офіційному інформаційному порталі Кабінету Міністрів України (за посиланням http://covid19.gov.ua).

Рішення Державної комісії з питань техногенно-екологічної безпеки та надзвичайних ситуацій щодо запровадження “жовтого” рівня епідемічної небезпеки набирає чинності не раніше ніж через два дні з дати його оприлюднення.

У разі відсутності протягом семи днів підряд ознак для встановлення “жовтого” рівня епідемічної небезпеки, визначених цим пунктом, рішенням Державної комісії з питань техногенно-екологічної безпеки та надзвичайних ситуацій на всій території України встановлюється “зелений” рівень епідемічної небезпеки.

{Постанову доповнено пунктом 2 - 3 згідно з Постановою КМ [№ 611 від 16.06.2021](/go/611-2021-%D0%BF) }

3\. У разі встановлення “жовтого” рівня епідемічної небезпеки додатково до обмежувальних протиепідемічних заходів, передбачених [пунктом 2](#n287) [- 2](#n287) цієї постанови, забороняється:

{Абзац перший пункту 3 в редакції Постанови КМ [№ 611 від 16.06.2021](/go/611-2021-%D0%BF) }

{Підпункт 1 пункту 3 виключено на підставі Постанови КМ [№ 611 від 16.06.2021](/go/611-2021-%D0%BF) }

{Підпункт 2 пункту 3 виключено на підставі Постанови КМ [№ 611 від 16.06.2021](/go/611-2021-%D0%BF) }

{Підпункт 3 пункту 3 виключено на підставі Постанови КМ [№ 611 від 16.06.2021](/go/611-2021-%D0%BF) }

{Підпункт 4 пункту 3 виключено на підставі Постанови КМ [№ 611 від 16.06.2021](/go/611-2021-%D0%BF) }

{Підпункт 5 пункту 3 виключено на підставі Постанови КМ [№ 611 від 16.06.2021](/go/611-2021-%D0%BF) }

6) проведення масових (культурних, спортивних, розважальних, соціальних, релігійних, рекламних, наукових, освітніх, професійних тематичних та інших) заходів (у тому числі в розважальних закладах (нічних клубах) і закладах громадського харчування) за участю більше однієї особи на 4 кв. метри площі будівлі або території (якщо захід проводиться на відкритому повітрі) або наповненістю залів понад дві третини місць (розміщення здійснюється з дотриманням заповнення двох рядів відвідувачами і одним порожнім рядом) у кожному окремому залі, крім заходів, необхідних для забезпечення роботи органів державної влади та органів місцевого самоврядування, проведення кваліфікаційного іспиту на право на зайняття нотаріальною діяльністю, тестування на знання законодавства у сфері державної реєстрації осіб, які мають намір виконувати функції державного реєстратора, атестації здобувачів у формі єдиного державного кваліфікаційного іспиту (включно з апробаційним проведенням єдиного державного кваліфікаційного іспиту) і тестових екзаменів ліцензійних інтегрованих іспитів “Крок” (далі - атестація здобувачів), проведення заходів з оцінювання якості освіти (пробного зовнішнього незалежного оцінювання, зовнішнього незалежного оцінювання, вступних випробувань із використанням організаційно-технологічних процесів здійснення зовнішнього незалежного оцінювання тощо), проведення яких належить до завдань Українського центру оцінювання якості освіти та його регіональних підрозділів (далі - заходи з оцінювання якості освіти), проведення офіційних спортивних заходів, включених до Єдиного календарного плану фізкультурно-оздоровчих та спортивних заходів України, та матчів командних ігрових видів спорту професійних спортивних клубів із глядачами з наповненістю споруд, приміщень не більш як дві третини місць і за умови дотримання учасниками таких заходів відповідних санітарних та протиепідемічних заходів і здійснення обов’язкового щоденного контролю за станом здоров’я учасників;

{Абзац другий підпункту 6 пункту 3 виключено на підставі Постанови КМ [№ 954 від 13.09.2021](/go/954-2021-%D0%BF) }

{Підпункт 6 пункту 3 із змінами, внесеними згідно з Постановами КМ [№ 230 від 22.03.2021](/go/230-2021-%D0%BF) , [№ 405 від 21.04.2021](/go/405-2021-%D0%BF) ; в редакції Постанови КМ [№ 583 від 02.06.2021](/go/583-2021-%D0%BF) }

7) приймання відвідувачів у кінотеатрах, інших закладах культури та приймання відвідувачів іншими суб’єктами діяльності у сфері культури з наповненістю кінозалів або залів понад дві третини місць (розміщення здійснюється з дотриманням заповнення двох рядів відвідувачами і одним порожнім рядом) або понад 50 відсотків місць (розміщення здійснюється з дотриманням шахового порядку, зокрема для груп із двох осіб) у кожному окремому кінозалі або залі;

{Підпункт 7 пункту 3 в редакції Постанови КМ [№ 583 від 02.06.2021](/go/583-2021-%D0%BF) }

{Підпункт 8 пункту 3 виключено на підставі Постанови КМ [№ 611 від 16.06.2021](/go/611-2021-%D0%BF) }

{Підпункт 9 пункту 3 виключено на підставі Постанови КМ [№ 583 від 02.06.2021](/go/583-2021-%D0%BF) }

{Підпункт 10 пункту 3 виключено на підставі Постанови КМ [№ 583 від 02.06.2021](/go/583-2021-%D0%BF) }

11) розміщення відвідувачів у закладах громадського харчування на відстані меншій, ніж 1,5 метри за сусідніми столиками та більш як чотири особи за одним столом (без урахування дітей віком до 18 років), за умови, що відвідувачі заходять до закладу і пересуваються по ньому з вдягненими засобами індивідуального захисту, зокрема респіраторами або захисними масками, що закривають ніс та рот, у тому числі виготовленими самостійно (крім часу сидіння за столом для приймання їжі та/або напоїв);

{Підпункт 11 пункту 3 із змінами, внесеними згідно з Постановою КМ [№ 583 від 02.06.2021](/go/583-2021-%D0%BF) }

{Підпункт 12 пункту 3 виключено на підставі Постанови КМ [№ 611 від 16.06.2021](/go/611-2021-%D0%BF) }

{Підпункт 13 пункту 3 виключено на підставі Постанови КМ [№ 583 від 02.06.2021](/go/583-2021-%D0%BF) }

14) відвідування закладів освіти здобувачами освіти у разі, коли на самоізоляції через контакт з пацієнтом з підтвердженим випадком COVID-19 перебуває більш як 50 відсотків здобувачів освіти та персоналу закладу освіти;

15) проведення в закладах освіти масових заходів (вистав, свят, концертів) за участю здобувачів освіти з більше ніж однієї групи (класу) та за присутності глядачів (відвідувачів);

15 - 1 ) відвідування закладів освіти здобувачами освіти, крім здобувачів дошкільної освіти, учнів спеціальних закладів освіти та 1-4 класів закладів загальної середньої освіти, а також крім закладів освіти, в яких не менш як 80 відсотків працівників мають документ, що підтверджує отримання повного курсу вакцинації; або виданий в установленому Міністерством охорони здоров’я порядку документ, що підтверджує отримання однієї дози дводозної вакцини від COVID-19, включеної Всесвітньою організацією охорони здоров’я до переліку дозволених для використання в надзвичайних ситуаціях (далі - документ, що підтверджує отримання однієї дози вакцини); чи міжнародний, внутрішній сертифікат або іноземний сертифікат, що підтверджує вакцинацію від COVID-19 однією дозою дводозної вакцини (жовті сертифікати) або однією дозою однодозної вакцини чи двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування методом полімеразної ланцюгової реакції або одужання особи від зазначеної хвороби, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія);

{Пункт 3 доповнено підпунктом 15 - 1 згідно з Постановою КМ [№ 787 від 28.07.2021](/go/787-2021-%D0%BF) ; в редакції Постанов КМ [№ 954 від 13.09.2021](/go/954-2021-%D0%BF) , [№ 981 від 22.09.2021](/go/981-2021-%D0%BF) }

{Підпункт 16 пункту 3 виключено на підставі Постанови КМ [№ 230 від 22.03.2021](/go/230-2021-%D0%BF) }

17) діяльність спортивних залів, фітнес-центрів, які не забезпечують можливість обмежити кількість відвідувачів у залі з розрахунку одна особа на 10 кв. метрів загальної площі приміщення, басейнів - більше ніж чотири особи на одній доріжці для індивідуальних занять або шість осіб для спортивно-тренувальних груп;

18) відвідування пунктів (місць) тимчасового тримання осіб, пунктів тимчасового перебування іноземців та осіб без громадянства, які незаконно перебувають в Україні, та пунктів тимчасового розміщення біженців, крім осіб, які надають правову допомогу особам, які перебувають в таких пунктах;

19) відвідування сторонніми особами (крім законних представників, членів сім’ї, родичів за умови дотримання всіх протиепідемічних заходів, не частіше ніж один раз на тиждень) установ і закладів соціального захисту, в яких тимчасово або постійно проживають (перебувають) громадяни похилого віку, ветерани війни і праці, особи з інвалідністю, особи із стійкими інтелектуальними або психічними порушеннями, установ і закладів, що надають соціальні послуги сім’ям (особам), які перебувають у складних життєвих обставинах, крім установ і закладів, які надають соціальні послуги екстрено (кризово);

20) надання засудженим дозволів на короткочасні виїзди за межі установ виконання покарань, передбачених [частиною третьою](/go/1129-15) статті 59 (крім [абзацу другого](/go/1129-15) частини третьої цієї статті), [частиною першою](/go/1129-15) статті 67, [статтею 111](/go/1129-15) (крім [абзацу четвертого](/go/1129-15) частини першої цієї статті) та [частиною першою](/go/1129-15) статті 130 Кримінально-виконавчого кодексу України, відвідування установ виконання покарань та слідчих ізоляторів Державної кримінально-виконавчої служби об’єднаннями громадян, представниками благодійних організацій, надання побачень засудженим та особам, узятим під варту, які тримаються в таких установах, крім: відвідування зазначених установ працівниками правоохоронних органів, судів, представниками посольств і консульств відповідних держав, співробітниками Управління Верховного Комісара Організації Об’єднаних Націй у справах біженців, а також особами, зазначеними у [частині першій](/go/1129-15) статті 24 Кримінально-виконавчого кодексу України та [частині п’ятій](/go/3352-12) статті 12 Закону України “Про попереднє ув’язнення”; відвідування установ виконання покарань, слідчих ізоляторів, закладів охорони здоров’я Державної кримінально-виконавчої служби представниками благодійних та громадських організацій, які надають послуги (виконують роботи) у рамках проекту “Прискорення прогресу у зменшенні тягаря туберкульозу та ВІЛ-інфекції в Україні”, що реалізується за підтримки Глобального фонду для боротьби зі СНІДом, туберкульозом та малярією, та/або проекту “Заради життя: якісні інтегровані послуги з ВІЛ, туберкульозу та вірусного гепатиту С для людей в конфлікті з законом”, що реалізується Міжнародною організацією PATH за технічної підтримки Агентства США з міжнародного розвитку (USAID), на підставі тристоронніх договорів між цими організаціями, установами виконання покарань (слідчими ізоляторами) Державної кримінально-виконавчої служби, державною установою “Центр охорони здоров’я Державної кримінально-виконавчої служби України”, за умови відвідування зазначених установ та закладів охорони здоров’я не більше ніж один раз на тиждень; побачень із захисниками та адвокатами або іншими фахівцями у галузі права, які за законом мають право на надання правової допомоги особисто чи за дорученням юридичної особи; проведення заходів душпастирської опіки у зазначених установах за умови їх проведення не більше двох разів на тиждень із загальною чисельністю учасників одного заходу не більше 10 осіб, з яких одна особа – священнослужитель (капелан), уповноважений релігійними організаціями; короткострокових побачень з родичами або іншими особами, які відбуваються виключно в закритих умовах (через суцільне розмежувальне скло та переговорний пристрій) та з дотриманням протиепідемічних правил; тривалих побачень засуджених (за умови наявності в установах виконання покарань та слідчих ізоляторах Державної кримінально-виконавчої служби вільних приміщень для ізоляції засуджених) з близькими родичами за відсутності у них на момент побачення ознак інфікування COVID-19 та наявності у осіб, які прибули на побачення, лабораторно підтвердженого негативного результату тестування їх на CОVID-19 методом полімеразної ланцюгової реакції, яке проведено не більш як за 72 години до дня надання тривалого побачення, або документа, що підтверджує отримання повного курсу вакцинації, чи міжнародного, внутрішнього сертифіката або іноземного сертифіката, та оригіналу документа, що підтверджує оплату послуги виїзду працівника медичної лабораторії до засудженого з метою забору біоматеріалів для проведення тестування на COVID-19 зазначеним методом.

{Абзац перший підпункту 20 пункту 3 із змінами, внесеними згідно з Постановами КМ [№ 583 від 02.06.2021](/go/583-2021-%D0%BF) , [№ 787 від 28.07.2021](/go/787-2021-%D0%BF) , [№ 1246 від 02.12.2021](/go/1246-2021-%D0%BF) }

Після тривалого побачення засуджені протягом 14 діб перебувають в приміщеннях для ізоляції, де їм на 12-й день ізоляції (або за наявності ознак інфікування COVID-19) обов’язково у присутності медичного працівника закладу охорони здоров’я державної установи “Центр охорони здоров’я Державної кримінально-виконавчої служби України” проводиться забір матеріалу для тестування на COVID-19 методом полімеразної ланцюгової реакції, відповідно до оплаченої близькими родичами зазначеної послуги.

{Абзац другий підпункту 20 пункту 3 в редакції Постанови КМ [№ 1096 від 20.10.2021](/go/1096-2021-%D0%BF) }

У разі коли засуджений не менш як за 14 діб до тривалого побачення отримав повний курс вакцинації від COVID-19 вакцинами, включеними Всесвітньою організацією охорони здоров’я до переліку дозволених для використання в надзвичайних ситуаціях, його тестування на COVID-19 методом полімеразної ланцюгової реакції проводиться на 12-й день після тривалого побачення (або за наявності ознак інфікування COVID-19) безоплатно: закладами охорони здоров’я державної установи “Центр охорони здоров’я Державної кримінально-виконавчої служби України” (за наявності обладнання GeneXpert) або державними установами Міністерства охорони здоров’я епідеміологічного профілю.

{Підпункт 20 пункту 3 доповнено новим абзацом згідно з Постановою КМ [№ 1096 від 20.10.2021](/go/1096-2021-%D0%BF) }

Відвідування та побачення, а також проведення заходів душпастирської опіки відбуваються виключно за умови використання такими особами засобів індивідуального захисту, зокрема респіраторів (без клапану видиху) або захисних масок, що закривають ніс та рот, у тому числі виготовлених самостійно, та відсутності у них на момент побачення ознак інфікування COVID-19;

21) діяльність закладів, що надають послуги з розміщення (крім готелів, санаторно-курортних закладів, установ і закладів, які надають соціальні послуги, реабілітаційних установ для осіб з інвалідністю та дітей з інвалідністю, а також стаціонарних відділень первинного та складного протезування протезно-ортопедичних підприємств, що належать до сфери управління Міністерства соціальної політики, дитячих закладів оздоровлення та відпочинку);

{Пункт 3 доповнено новим абзацом згідно з Постановою КМ [№ 954 від 13.09.2021](/go/954-2021-%D0%BF) }

22) здійснення перевезень пасажирів авіаційним та залізничним транспортом у міжобласному та міжнародному сполученнях без наявності у них (крім осіб, які не досягли 18 років) негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, яке проведене не більш як за 72 години до дня поїздки; або документа, що підтверджує отримання повного курсу вакцинації; або документа, що підтверджує отримання однієї дози дводозної вакцини; або міжнародного, внутрішнього сертифіката чи іноземного сертифіката, що підтверджує вакцинацію від COVID-19 однією дозою дводозної вакцини (жовті сертифікати) або однією дозою однодозної вакцини чи двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування методом полімеразної ланцюгової реакції або одужання особи від зазначеної хвороби, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія).

Перевізник несе відповідальність за наявність у всіх пасажирів (крім осіб, які не досягли 18 років) документів, передбачених цим підпунктом;

{Пункт 3 доповнено підпунктом 22 згідно з Постановою КМ [№ 1066 від 11.10.2021](/go/1066-2021-%D0%BF) ; в редакції Постанови КМ [№ 1096 від 20.10.2021](/go/1096-2021-%D0%BF) }

23) пасажирам (крім осіб, які не досягли 18 років) користуватися послугами регулярних та нерегулярних перевезень автомобільним транспортом у міжобласному та міжнародному сполученнях (крім перевезень легковими автомобілями з кількістю пасажирів, включаючи водія, до п’яти осіб без урахування осіб віком до 14 років або більшою кількістю пасажирів за умови, що вони є членами однієї сім’ї) без наявності у них негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, яке проведене не більш як за 72 години до дня поїздки; або документа, що підтверджує отримання повного курсу вакцинації; або документа, що підтверджує отримання однієї дози дводозної вакцини; або міжнародного, внутрішнього сертифіката чи іноземного сертифіката, що підтверджує вакцинацію від COVID-19 однією дозою дводозної вакцини (жовті сертифікати) або однією дозою однодозної вакцини чи двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування методом полімеразної ланцюгової реакції або одужання особи від зазначеної хвороби, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія).

Перевізник зобов’язаний забезпечити інформування пасажирів про передбачені цим підпунктом обмеження.

{Пункт 3 доповнено підпунктом 23 згідно з Постановою КМ [№ 1096 від 20.10.2021](/go/1096-2021-%D0%BF) }

На вході до передбачених цим пунктом закладів, місць проведення заходу, де встановлено обмеження щодо максимальної кількості осіб залежно від площі, розміщуються інформаційні матеріали із зазначенням можливої максимальної кількості відвідувачів.

Обмеження, передбачені [підпунктами 6](#n300), [7](#n301), [11](#n306), [17](#n322) та [21](#n586) цього пункту, не застосовуються за умови наявності в усіх учасників (відвідувачів), крім осіб, які не досягли 18 років, та організаторів заходу (співробітників закладу), негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, яке проведене не більш як за 72 години до здійснення заходу (відвідування закладу); або документа, що підтверджує отримання повного курсу вакцинації; або документа, що підтверджує отримання однієї дози дводозної вакцини; чи міжнародного, внутрішнього сертифіката або іноземного сертифіката, що підтверджує вакцинацію від COVID-19 однією дозою дводозної вакцини (жовті сертифікати) або однією дозою однодозної вакцини чи двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування методом полімеразної ланцюгової реакції або одужання особи від зазначеної хвороби, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія).

{Пункт 3 доповнено абзацом згідно з Постановою КМ [№ 954 від 13.09.2021](/go/954-2021-%D0%BF) ; в редакції Постанови КМ [№ 981 від 22.09.2021](/go/981-2021-%D0%BF) }

{Пункт 3 в редакції Постанови КМ [№ 104 від 17.02.2021](/go/104-2021-%D0%BF) }

3 - 1 . “Помаранчевий” рівень епідемічної небезпеки є попереджувальним рівнем, який свідчить про ускладнення епідемічної ситуації в регіоні, що може призвести до запровадження посилених обмежувальних протиепідемічних заходів.

“Жовтий” рівень епідемічної небезпеки змінюється на “помаранчевий” у разі наявності в регіоні хоча б однієї з таких ознак:

{Абзац третій пункту 3 - 1 виключено на підставі Постанови КМ [№ 583 від 02.06.2021](/go/583-2021-%D0%BF) }

завантаженість ліжок, забезпечених подачею медичного кисню у закладах охорони здоров’я, визначених для госпіталізації пацієнтів з підтвердженим випадком COVID-19, - більш як 65 відсотків;

кількість тестувань методом полімеразної ланцюгової реакції та експрес-тесту на визначення антигена коронавірусу SARS-CoV-2 протягом останніх семи днів на 100 тис. населення - менше ніж 300;

кількість госпіталізованих пацієнтів з підтвердженим та підозрілим випадком COVID-19 протягом останніх семи днів на 100 тис. населення - більше 60;

коефіцієнт виявлення випадків інфікування COVID-19 (методом полімеразної ланцюгової реакції та експрес-тесту на визначення антигена коронавірусу SARS-CoV-2) - більш як 20 відсотків;

рівень зростання загальної кількості госпіталізованих пацієнтів з підтвердженим та підозрілим випадком COVID-19 протягом останніх семи днів порівняно з попереднім аналогічним періодом - більш як 50 відсотків.

{Постанову доповнено пунктом 3 - 1 згідно з Постановою КМ [№ 104 від 17.02.2021](/go/104-2021-%D0%BF) }

3 - 2 . На території регіонів, на яких установлено “помаранчевий” рівень епідемічної небезпеки, діють обмежувальні протиепідемічні заходи, передбачені [пунктом 3](#n46) цієї постанови.

Додатково на території регіонів, на яких установлено “помаранчевий” рівень епідемічної небезпеки, рішенням регіональних комісій з питань техногенно-екологічної безпеки та надзвичайних ситуацій запроваджуються посилені заходи контролю за дотриманням на території регіону встановлених обмежувальних протиепідемічних заходів, готовності закладів охорони здоров’я до прийому хворих на COVID-19, виявлення та реєстрації осіб з підозрою на COVID-19 відповідно до стандартів Міністерства охорони здоров’я.

На території окремих територіальних громад у межах регіонів, на яких установлено “помаранчевий” рівень епідемічної небезпеки, рішенням місцевих комісій з питань техногенно-екологічної безпеки та надзвичайних ситуацій встановлюються додаткові обмежувальні протиепідемічні заходи, які не передбачені [пунктом 3](#n46) цієї постанови, у разі наявності таких ознак:

{Пункт 3 - 2 доповнено абзацом згідно з Постановою КМ [№ 230 від 22.03.2021](/go/230-2021-%D0%BF) }

кількість виявлених нових випадків COVID-19 протягом останніх семи днів на території окремої територіальної громади перевищує 70;

{Пункт 3 - 2 доповнено абзацом згідно з Постановою КМ [№ 230 від 22.03.2021](/go/230-2021-%D0%BF) }

кількість виявлених нових випадків COVID-19 протягом останніх семи днів перевищує кількість випадків за аналогічний період на 50 та більше відсотків.

{Пункт 3 - 2 доповнено абзацом згідно з Постановою КМ [№ 230 від 22.03.2021](/go/230-2021-%D0%BF) }

{Постанову доповнено пунктом 3 - 2 згідно з Постановою КМ [№ 104 від 17.02.2021](/go/104-2021-%D0%BF) }

3 - 3 . “Червоний” рівень епідемічної небезпеки встановлюється на території регіону в разі наявності протягом трьох днів підряд двох та більше таких ознак:

завантаженість ліжок, забезпечених подачею медичного кисню у закладах охорони здоров’я, визначених для госпіталізації пацієнтів з підтвердженим випадком COVID-19, - більш як 65 відсотків;

кількість тестувань методом полімеразної ланцюгової реакції та експрес-тесту на визначення антигена коронавірусу SARS-CoV-2 протягом останніх семи днів на 100 тис. населення - менше ніж 300;

кількість госпіталізованих пацієнтів з підтвердженим та підозрілим випадком COVID-19 протягом останніх семи днів на 100 тис. населення - більше ніж 60;

коефіцієнт виявлення випадків інфікування COVID-19 (методом полімеразної ланцюгової реакції та експрес-тесту на визначення антигена коронавірусу SARS-CoV-2) - більш як 20 відсотків;

рівень зростання загальної кількості госпіталізованих пацієнтів з підтвердженим та підозрілим випадком COVID-19 протягом останніх семи днів порівняно з попереднім аналогічним періодом - більш як 50 відсотків.

{Постанову доповнено пунктом 3 - 3 згідно з Постановою КМ [№ 104 від 17.02.2021](/go/104-2021-%D0%BF) }

3 - 4 . “Червоний” рівень епідемічної небезпеки встановлюється рішенням Державної комісії з питань техногенно-екологічної безпеки та надзвичайних ситуацій за ініціативою Міністра охорони здоров’я протягом 48 годин з моменту настання підстав, передбачених [пунктом 3](#n341) [- 3](#n341) цієї постанови, яке розміщується безпосередньо на офіційному інформаційному порталі Кабінету Міністрів України (за посиланням http://covid19.gov.ua).

Рішення Державної комісії з питань техногенно-екологічної безпеки та надзвичайних ситуацій щодо запровадження “червоного” рівня епідемічної небезпеки набирає чинності не раніше ніж через два дні з дати його оприлюднення.

Рішення щодо скасування “червоного” рівня епідемічної небезпеки приймається Державною комісією з питань техногенно-екологічної безпеки та надзвичайних ситуацій у разі досягнення регіоном показників, які характеризують відсутність ознак, передбачених [пунктом 3](#n341) [- 3](#n341) цієї постанови.

{Абзац третій пункту 3 - 4 із змінами, внесеними згідно з Постанови КМ [№ 310 від 07.04.2021](/go/310-2021-%D0%BF) }

{Постанову доповнено пунктом 3 - 4 згідно з Постановою КМ [№ 104 від 17.02.2021](/go/104-2021-%D0%BF) }

3 - 5 . На території регіонів, на яких установлений “червоний” рівень епідемічної небезпеки, додатково до обмежувальних протиепідемічних заходів, передбачених [пунктом 3](#n46) цієї постанови, забороняється:

1) приймання відвідувачів суб’єктами господарювання, які провадять діяльність у сфері громадського харчування (барів, ресторанів, кафе тощо), крім діяльності з надання послуг громадського харчування із здійсненням адресної доставки замовлень та замовлень на винос і закладів громадського харчування в аеропортах;

2) приймання відвідувачів у торговельно-розважальних центрах, крім приймання відвідувачів у закладах, визначених у [підпункті 4](#n354) цього пункту, та центрах або пунктах вакцинації населення проти COVID-19;

{Підпункт 2 пункту 3 - 5 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

3) приймання відвідувачів в інших закладах розважальної діяльності;

4) приймання відвідувачів суб’єктами господарювання, які провадять діяльність у сфері торговельного і побутового обслуговування населення, крім:

приймання відвідувачів суб’єктами господарювання, які торгують товарами на торговельних площах, не менше 60 відсотків яких призначено для торгівлі продуктами харчування, пальним, лікарськими засобами та виробами медичного призначення, засобами гігієни та побутовою хімією, засобами зв’язку, друкованими засобами масової інформації, ветеринарними препаратами, кормами, насінням і садивним матеріалом (квітами, рослинами), добривами, засобами захисту рослин, без обмеження доступу відвідувачів до інших товарів, представлених в асортименті зазначених суб’єктів господарювання;

{Абзац другий підпункту 4 пункту 3 - 5 із змінами, внесеними згідно з Постановами КМ [№ 310 від 07.04.2021](/go/310-2021-%D0%BF) , [№ 374 від 21.04.2021](/go/374-2021-%D0%BF) }

торговельної діяльності із здійсненням адресної доставки замовлень;

провадження діяльності з надання фінансових послуг, діяльності фінансових установ і діяльності з інкасації та перевезення валютних цінностей, діяльності операторів поштового зв’язку, а також медичної практики, ветеринарної практики, діяльності автозаправних комплексів (без зон харчування), діяльності з технічного обслуговування та ремонту транспортних засобів, ремонту комп’ютерів, побутових виробів і предметів особистого вжитку, прання та хімічного чищення текстильних і хутряних виробів, перукарень та салонів краси за попереднім записом;

{Абзац четвертий підпункту 4 пункту 3 - 5 із змінами, внесеними згідно з Постановою КМ [№ 310 від 07.04.2021](/go/310-2021-%D0%BF) }

виконання робіт із збирання і заготівлі відходів;

провадження діяльності з надання телекомунікаційних послуг. Приймання відвідувачів суб’єктами господарювання, які провадять діяльність з надання телекомунікаційних послуг, здійснюється за попереднім записом;

5) приймання відвідувачів закладів культури і проведення культурних масових заходів, крім роботи автоконцертів, автокінотеатрів, історико-культурних заповідників, суб’єктів господарювання, пов’язаної з виробництвом аудіовізуальних творів, зокрема здійснення кіно- та відеозйомки, за умови обмеження доступу до місця зйомки (знімального майданчика) сторонніх осіб та використання персоналом (крім акторів під час знімального процесу), залученим до виробництва аудіовізуального твору, засобів індивідуального захисту, зокрема респіраторів або захисних масок, що закривають ніс та рот, у тому числі виготовлених самостійно. Діяльність суб’єктів господарювання, пов’язана з виробництвом аудіовізуальних творів, не є масовим заходом;

6) приймання у спортивних залах, фітнес-центрах, басейнах, відвідувачів, крім спортсменів національних збірних команд України та їх тренерів за умови дотримання відповідних санітарних і протиепідемічних заходів;

7) проведення всіх масових (розважальних, спортивних, соціальних, рекламних та інших) заходів, крім офіційних спортивних заходів, включених до Єдиного календарного плану фізкультурно-оздоровчих та спортивних заходів України, та матчів командних ігрових видів спорту професійних спортивних клубів без глядачів за умови дотримання учасниками таких заходів відповідних санітарних і протиепідемічних заходів та здійснення обов’язкового щоденного контролю за станом здоров’я учасників, заходів з атестації здобувачів, заходів з оцінювання якості освіти;

{Підпункт 7 пункту 3 - 5 із змінами, внесеними згідно з Постановами КМ [№ 230 від 22.03.2021](/go/230-2021-%D0%BF) , [№ 405 від 21.04.2021](/go/405-2021-%D0%BF) }

{Підпункт 8 пункту 3 - 5 виключено на підставі Постанови КМ [№ 954 від 13.09.2021](/go/954-2021-%D0%BF) }

9) діяльність ринків, крім продовольчих;

{Підпункт 9 пункту 3 - 5 в редакції Постанови КМ [№ 230 від 22.03.2021](/go/230-2021-%D0%BF) }

10) відвідування закладів освіти здобувачами освіти, крім здобувачів дошкільної освіти, учнів спеціальних закладів освіти та 1-4 класів закладів загальної середньої освіти, а також крім закладів освіти, усі працівники яких мають документ, що підтверджує отримання повного курсу вакцинації; чи міжнародний, внутрішній сертифікат або іноземний сертифікат, що підтверджує вакцинацію від COVID-19 однією дозою однодозної вакцини або двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування методом полімеразної ланцюгової реакції або одужання особи від зазначеної хвороби, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія);

{Підпункт 10 пункту 3 - 5 із змінами, внесеними згідно з Постановами КМ [№ 230 від 22.03.2021](/go/230-2021-%D0%BF) , [№ 405 від 21.04.2021](/go/405-2021-%D0%BF) ; в редакції Постанов КМ [№ 954 від 13.09.2021](/go/954-2021-%D0%BF) , [№ 981 від 22.09.2021](/go/981-2021-%D0%BF) }

11) за окремим рішенням регіональної комісії з питань техногенно-екологічної безпеки та надзвичайних ситуацій - здійснення регулярних та нерегулярних перевезень пасажирів автомобільним та залізничним транспортом у межах відповідних регіонів, крім транзитних перевезень та перевезень:

легковими автомобілями, кількість пасажирів, включаючи водія, в яких не більше п’яти осіб без урахування дітей віком до 14 років;

службовими та/або орендованими автомобільними транспортними засобами підприємств, закладів та установ у межах кількості місць для сидіння і виключно за маршрутами руху, про які поінформовано не менше ніж за два дні органи Національної поліції;

пасажирів автомобільним транспортом у міжнародному сполученні за наявності у них негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, яке проведено не більш як за 72 години до дня поїздки, або документа, що підтверджує отримання повного курсу вакцинації, чи міжнародного, внутрішнього сертифіката або іноземного сертифіката, що підтверджує вакцинацію від COVID-19 однією дозою однодозної вакцини або двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування методом полімеразної ланцюгової реакції або одужання особи від зазначеної хвороби, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія);

{Абзац четвертий підпункту 11 пункту 3 - 5 із змінами, внесеними згідно з Постановою КМ [№ 310 від 07.04.2021](/go/310-2021-%D0%BF) ; в редакції Постанови КМ [№ 583 від 02.06.2021](/go/583-2021-%D0%BF) ; із змінами, внесеними згідно з Постановами КМ [№ 677 від 29.06.2021](/go/677-2021-%D0%BF) , [№ 954 від 13.09.2021](/go/954-2021-%D0%BF) }

{Пункт 3 - 5 доповнено підпунктом 11 згідно з Постановою КМ [№ 154 від 24.02.2021](/go/154-2021-%D0%BF) ; в редакції Постанови КМ [№ 230 від 22.03.2021](/go/230-2021-%D0%BF) }

12) за окремим рішенням Державної комісії з питань техногенно-екологічної безпеки та надзвичайних ситуацій - посадка пасажирів в автомобільний чи залізничний транспорт, який забезпечує сполучення між регіонами, крім посадки пасажирів до поїздів спеціальних залізничних рейсів у внутрішньому сполученні, рішення щодо яких приймається у кожному конкретному випадку  перевізником за заявками обласних, Київської та Севастопольської міських державних адміністрацій за погодженням з Міністерством інфраструктури та Міністерством охорони здоров’я; запровадження інших альтернативних обмежень, у тому числі обмеження заповнюваності транспортних засобів, виходячи з епідемічної ситуації в конкретних регіонах;

{Пункт 3 - 5 доповнено підпунктом 12 згідно з Постановою КМ [№ 230 від 22.03.2021](/go/230-2021-%D0%BF) }

13) проведення державними та комунальними закладами охорони здоров’я планових заходів з госпіталізації, крім:

надання медичної допомоги внаслідок ускладненого перебігу вагітності та пологів;

надання медичної допомоги вагітним, роділлям, породіллям, новонародженим;

надання медичної допомоги у спеціалізованих відділеннях закладів охорони здоров’я пацієнтам з онкологічними та пульмонологічними захворюваннями;

надання паліативної медичної допомоги у стаціонарних умовах;

надання планової медичної допомоги закладами охорони здоров’я національного рівня, що надають третинну (високоспеціалізовану) медичну допомогу, за умови дотримання відповідних санітарних та протиепідемічних заходів;

проведення інших невідкладних і термінових заходів з госпіталізації, якщо внаслідок їх перенесення (відтермінування) існує значний ризик для життя або здоров’я людей;

{Пункт 3 - 5 доповнено підпунктом 13 згідно з Постановою КМ [№ 230 від 22.03.2021](/go/230-2021-%D0%BF) }

14) робота підвісних канатних доріг;

{Пункт 3 - 5 доповнено підпунктом 14 згідно з Постановою КМ [№ 230 від 22.03.2021](/go/230-2021-%D0%BF) }

15) перебування без вдягнутих засобів індивідуального захисту, зокрема респіраторів або захисних масок, що закривають ніс та рот, у тому числі виготовлених самостійно:

на територіях закладів охорони здоров’я та освіти;

в підземних переходах;

на зупинках громадського транспорту;

на інших територіях загального користування у разі неможливості дотримання фізичної дистанції не менше 1 метра;

{Пункт 3 - 5 доповнено підпунктом 15 згідно з Постановою КМ [№ 230 від 22.03.2021](/go/230-2021-%D0%BF) ; в редакції Постанови КМ [№ 270 від 24.03.2021](/go/270-2021-%D0%BF) }

16) діяльність закладів, що надають послуги з розміщення.

{Пункт 3 - 5 доповнено підпунктом 16 згідно з Постановою КМ [№ 583 від 02.06.2021](/go/583-2021-%D0%BF) ; в редакції Постанови КМ [№ 954 від 13.09.2021](/go/954-2021-%D0%BF) }

Обмеження, передбачені [підпунктами 1-7](#n351), [9](#n364), [14](#n405) та [16](#n478) цього пункту, не застосовуються за умови наявності у всіх учасників (відвідувачів, користувачів), крім осіб, які не досягли 18 років, та організаторів заходу (співробітників закладу, ринку) негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, яке проведене не більш як за 72 години до здійснення заходу (відвідування закладу, ринку), або документа, що підтверджує отримання повного курсу вакцинації, міжнародного, внутрішнього сертифіката або іноземного сертифіката, що підтверджує вакцинацію від COVID-19 однією дозою однодозної вакцини або двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, негативний результат тестування методом полімеразної ланцюгової реакції або одужання особи від зазначеної хвороби, чинність якого підтверджена за допомогою Єдиного державного вебпорталу електронних послуг, зокрема з використанням мобільного додатка Порталу Дія (Дія).

{Пункт 3 - 5 доповнено абзацом згідно з Постановою КМ [№ 954 від 13.09.2021](/go/954-2021-%D0%BF) ; із змінами, внесеними згідно з Постановою КМ [№ 981 від 22.09.2021](/go/981-2021-%D0%BF) }

{Постанову доповнено пунктом 3 - 5 згідно з Постановою КМ [№ 104 від 17.02.2021](/go/104-2021-%D0%BF) }

4\. Головним державним санітарним лікарем України розробляються та затверджуються протиепідемічні заходи, які визначають особливості провадження діяльності суб’єктами господарювання на період карантину.

5\. Самоізоляція здійснюється з метою запобігання поширенню COVID-19 та зменшення кількості хворих з тяжким перебігом COVID-19.

6\. З метою протидії поширенню COVID-19 та моніторингу самоізоляції використовується система та її мобільний додаток.

{Пункт 6 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

7\. Самоізоляції підлягають:

1) особи, які мали контакт з пацієнтом з підтвердженим випадком COVID-19, крім:

{Абзац другий пункту 7 в редакції Постанови КМ [№ 981 від 22.09.2021](/go/981-2021-%D0%BF) }

осіб, які під час виконання службових обов’язків використовували засоби індивідуального захисту відповідно до рекомендацій щодо їх застосування;

{Абзац пункту 7 в редакції Постанови КМ [№ 981 від 22.09.2021](/go/981-2021-%D0%BF) }

осіб, які отримали повний курс вакцинації від COVID-19 (через 14 днів від дати введення останньої дози відповідно до протоколу вакцинації від COVID-19) за відсутності симптомів;

{Абзац пункту 7 в редакції Постанови КМ [№ 981 від 22.09.2021](/go/981-2021-%D0%BF) }

осіб, які перехворіли на COVID-19 (протягом 180 днів від дати забору матеріалів, що дали позитивний результат тестування на COVID-19) за відсутності симптомів;

{Абзац пункту 7 в редакції Постанови КМ [№ 981 від 22.09.2021](/go/981-2021-%D0%BF) }

2) особи з підозрою на інфікування або з підтвердженим діагнозом захворювання на COVID-19 у легкій формі за умови, що особа не потребує госпіталізації;

3) особи, які перетинають державний кордон на в’їзд в Україну, крім:

{Абзац перший підпункту 3 пункту 7 із змінами, внесеними згідно з Постановами КМ [№ 611 від 16.06.2021](/go/611-2021-%D0%BF) , [№ 787 від 28.07.2021](/go/787-2021-%D0%BF) }

{Абзац пункту 7 виключено на підставі Постанови КМ [№ 787 від 28.07.2021](/go/787-2021-%D0%BF) }

осіб, які не досягли 18 років;

{Абзац пункту 7 із змінами, внесеними згідно з Постановою КМ [№ 787 від 28.07.2021](/go/787-2021-%D0%BF) }

{Абзац пункту 7 виключено на підставі Постанови КМ [№ 954 від 13.09.2021](/go/954-2021-%D0%BF) }

глав та членів офіційних делегацій іноземних держав, співробітників міжнародних організацій, а також осіб, які їх супроводжують, та в’їжджають в Україну на запрошення Президента України, Верховної Ради України, Кабінету Міністрів України, Офісу Президента України, Міністерства закордонних справ;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) }

працівників дипломатичних представництв та консульських установ іноземних держав, представництв офіційних міжнародних місій, організацій, акредитованих в Україні, та членів їх сімей;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) }

осіб, які прибувають для участі в офіційних спортивних змаганнях, що проходять на території України, та супроводжуючих їх осіб;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) }

осіб, які прибувають для участі в культурних заходах, що проходять на території України, за запрошенням закладу культури та супроводжуючих їх осіб;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) }

військовослужбовців (підрозділів) збройних сил держав - членів НАТО та держав - учасниць програми НАТО [“Партнерство заради миру”](/go/950_001), які беруть участь у заходах з підготовки підрозділів Збройних Сил або прибувають на запрошення Міністерства оборони;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) }

експертів прикордонних відомств країн Європейського Союзу, які прибувають в рамках проведення спільних операцій з Європейською агенцією прикордонної та берегової охорони Frontex;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) }

членів офіційних урядових та інших делегацій України, які повертаються в Україну після здійснення короткострокових відряджень за кордон з метою участі в міжнародних консультаціях, переговорах, конференціях, сесіях органів міжнародних організацій, засіданнях міжурядових комісій, інших спільних міждержавних органів;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) }

учасників зовнішнього незалежного оцінювання, осіб, які мають намір вступити до закладів освіти, в тому числі на курси (відділення) з підготовки до вступу до державних закладів вищої освіти, здобувачів освіти, які навчаються в закладах освіти, розташованих на території України, а також батьків (усиновлювачів), опікунів, піклувальників, інших законних представників чи інших осіб, уповноважених батьками (усиновлювачами), опікунами, піклувальниками або іншими законними представниками, які супроводжують таких осіб;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) }

водіїв та членів екіпажу вантажних транспортних засобів, автобусів, що здійснюють регулярні перевезення, членів екіпажів повітряних і морських, річкових суден, членів поїзних і локомотивних бригад;

осіб, що здійснюють перевезення гемопоетичних стовбурових клітин для трансплантації;

осіб, які мають документ, що підтверджує отримання повного курсу вакцинації, чи міжнародний, внутрішній сертифікат або іноземний сертифікат, що підтверджує вакцинацію від COVID-19 однією дозою дводозної вакцини (жовті сертифікати), або однією дозою однодозної вакцини чи двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, або одужання особи від зазначеної хвороби;

{Абзац підпункту 3 пункту 7 в редакції Постанови КМ [№ 583 від 02.06.2021](/go/583-2021-%D0%BF) ; із змінами, внесеними згідно з Постановою КМ [№ 677 від 29.06.2021](/go/677-2021-%D0%BF) ; в редакції Постанови КМ [№ 787 від 28.07.2021](/go/787-2021-%D0%BF) ; із змінами, внесеними згідно з Постановою КМ [№ 889 від 18.08.2021](/go/889-2021-%D0%BF) ; в редакції Постанови КМ [№ 954 від 13.09.2021](/go/954-2021-%D0%BF) }

{Абзац підпункту 3 пункту 7 виключено на підставі Постанови КМ [№ 611 від 16.06.2021](/go/611-2021-%D0%BF) }

іноземців та осіб без громадянства, які в’їжджають в Україну та мають документи, що підтверджують транзитний проїзд територією України протягом 48 годин;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) ; в редакції Постанови КМ [№ 954 від 13.09.2021](/go/954-2021-%D0%BF) }

громадян України, які мають документ, що підтверджує отримання однієї дози дводозної вакцини;

{Пункт 7 доповнено новим абзацом згідно з Постановою КМ [№ 981 від 22.09.2021](/go/981-2021-%D0%BF) }

громадян України, які бажають здійснити вакцинацію від COVID-19 на території, де органи державної влади здійснюють свої повноваження в повному обсязі, за умови пред’явлення запрошення на вакцинацію з унікальним ідентифікатором.

{Пункт 7 доповнено новим абзацом згідно з Постановою КМ [№ 1096 від 20.10.2021](/go/1096-2021-%D0%BF) }

Зазначені умови не поширюються на випадки, передбачені [пунктом 41](#n710) [- 10](#n710) цієї постанови;

{Підпункт 3 пункту 7 доповнено абзацом згідно з Постановою КМ [№ 1246 від 02.12.2021](/go/1246-2021-%D0%BF) }

{Підпункт 3 пункту 7 в редакції Постанови КМ [№ 310 від 07.04.2021](/go/310-2021-%D0%BF) }

4) особи, які прибувають з тимчасово окупованих територій у Донецькій та Луганській областях, Автономної Республіки Крим та м. Севастополя, крім:

{Абзац перший підпункту 4 пункту 7 із змінами, внесеними згідно з Постановою КМ [№ 611 від 16.06.2021](/go/611-2021-%D0%BF) }

{ Абзац пункту 7 виключено на підставі Постанови КМ [№ 787 від 28.07.2021](/go/787-2021-%D0%BF) }

осіб, які не досягли 18 років;

{Абзац пункту 7 із змінами, внесеними згідно з Постановою КМ [№ 787 від 28.07.2021](/go/787-2021-%D0%BF) }

працівників представництв офіційних міжнародних місій, організацій, акредитованих в Україні;

учасників зовнішнього незалежного оцінювання;

{Підпункт 4 пункту 7 доповнено новим абзацом згідно з Постановою КМ [№ 405 від 21.04.2021](/go/405-2021-%D0%BF) }

осіб, які мають намір вступити до закладів освіти, в тому числі на курси (відділення) з підготовки до вступу до державних закладів вищої освіти, розташованих на території, де органи державної влади здійснюють свої повноваження в повному обсязі;

{Абзац підпункту 4 пункту 7 із змінами, внесеними згідно з Постановою КМ [№ 611 від 16.06.2021](/go/611-2021-%D0%BF) }

здобувачів освіти, які навчаються в закладах освіти, розташованих на території, де органи державної влади здійснюють свої повноваження в повному обсязі;

одного з батьків (усиновлювачів), опікунів, піклувальників, інших законних представників чи інших осіб, уповноважених одним із батьків (усиновлювачів), опікунів, піклувальників або інших законних представників, які супроводжують осіб, зазначених в [абзацах четвертому - шостому](#n78) цього підпункту;

{Абзац підпункту 4 пункту 7 із змінами, внесеними згідно з Постановою КМ [№ 405 від 21.04.2021](/go/405-2021-%D0%BF) }

громадян України, які бажають здійснити вакцинацію від COVID-19 на території, де органи державної влади здійснюють свої повноваження в повному обсязі, за умови пред’явлення запрошення на вакцинацію з унікальним ідентифікатором;

{Підпункт 4 пункту 7 доповнено абзацом згідно з Постановою КМ [№ 230 від 22.03.2021](/go/230-2021-%D0%BF) }

громадян України, які мають документ, що підтверджує отримання однієї дози дводозної вакцини;

{Підпункт 4 пункту 7 доповнено абзацом згідно з Постановою КМ [№ 611 від 16.06.2021](/go/611-2021-%D0%BF) ; із змінами, внесеними згідно з Постановами КМ [№ 677 від 29.06.2021](/go/677-2021-%D0%BF) , [№ 787 від 28.07.2021](/go/787-2021-%D0%BF) , [№ 889 від 18.08.2021](/go/889-2021-%D0%BF) ; в редакції Постанови КМ [№ 981 від 22.09.2021](/go/981-2021-%D0%BF) }

осіб, які мають документ, що підтверджує отримання повного курсу вакцинації, чи міжнародний, внутрішній сертифікат або іноземний сертифікат, що підтверджує вакцинацію від COVID-19 однією дозою дводозної вакцини (жовті сертифікати), або однією дозою однодозної вакцини чи двома дозами дводозної вакцини (зелені сертифікати), які включені Всесвітньою організацією охорони здоров’я до переліку дозволених для використання в надзвичайних ситуаціях, або одужання особи від зазначеної хвороби;

{Пункт 7 доповнено новим абзацом згідно з Постановою КМ [№ 787 від 28.07.2021](/go/787-2021-%D0%BF) ; в редакції Постанови КМ [№ 954 від 13.09.2021](/go/954-2021-%D0%BF) }

5) особи з підтвердженим діагнозом COVID-19, виписані із закладу охорони здоров’я, до моменту одужання відповідно до галузевих стандартів у сфері охорони здоров’я.

{Абзац пункту 7 виключено на підставі Постанови КМ [№ 230 від 22.03.2021](/go/230-2021-%D0%BF) }

{Абзац пункту 7 виключено на підставі Постанови КМ [№ 230 від 22.03.2021](/go/230-2021-%D0%BF) }

Особа, яка підлягає самоізоляції у зв’язку з перетинанням державного кордону або контрольних пунктів в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них, зобов’язана зареєструватися в системі або встановити та активувати її мобільний додаток. У разі неможливості реєстрації в системі або встановлення такого мобільного додатка особа підлягає обсервації.

{Абзац пункту 7 в редакції Постанов КМ [№ 230 від 22.03.2021](/go/230-2021-%D0%BF) , [№ 310 від 07.04.2021](/go/310-2021-%D0%BF) ; із змінами, внесеними згідно з Постановою КМ [№ 787 від 28.07.2021](/go/787-2021-%D0%BF) ; в редакції Постанови КМ [№ 1096 від 20.10.2021](/go/1096-2021-%D0%BF) }

Самоізоляція, обсервація особи у зв’язку з перетинанням державного кордону не застосовується або припиняється в разі одержання негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, який проведено після перетину державного кордону (крім осіб, які прибули з Російської Федерації, Південно-Африканської Республіки, Республіки Ботсвана, Республіки Зімбабве, Республіки Намібія, Королівства Лесото, Королівства Есватіні, Республіки Мозамбік, Республіки Малаві, Республіки Індія та перебували на їх території більше ніж сім днів протягом останніх 14 днів).

{Абзац пункту 7 в редакції Постанови КМ [№ 9 від 05.01.2021](/go/9-2021-%D0%BF) ; із змінами, внесеними згідно з Постановами КМ [№ 230 від 22.03.2021](/go/230-2021-%D0%BF) , [№ 310 від 07.04.2021](/go/310-2021-%D0%BF) ; в редакції Постанови КМ [№ 787 від 28.07.2021](/go/787-2021-%D0%BF) ; із змінами, внесеними згідно з Постановою КМ [№ 1246 від 02.12.2021](/go/1246-2021-%D0%BF) }

{Абзац пункту 7 виключено на підставі Постанови КМ [№ 310 від 07.04.2021](/go/310-2021-%D0%BF) }

Самоізоляція, обсервація особи у зв’язку з прибуттям з тимчасово окупованих територій в Донецькій та Луганській областях, Автономної Республіки Крим та м. Севастополя не застосовується або припиняється в разі одержання негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, який проведено після перетинання контрольних пунктів в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них.

{Абзац пункту 7 в редакції Постанови КМ [№ 9 від 05.01.2021](/go/9-2021-%D0%BF) ; із змінами, внесеними згідно з Постановою КМ [№ 787 від 28.07.2021](/go/787-2021-%D0%BF) }

Уповноважені службові особи Державної прикордонної служби перевіряють реєстрацію в системі або встановлення та активацію особами її мобільного додатка під час перетину ними державного кордону або контрольних пунктів в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них. Особи зобов’язані надати для такої перевірки підтвердження реєстрації в системі або встановлення та активації її мобільного додатка.

{Пункт 7 доповнено абзацом згідно з Постановою КМ [№ 230 від 22.03.2021](/go/230-2021-%D0%BF) ; в редакції Постанови КМ [№ 310 від 07.04.2021](/go/310-2021-%D0%BF) ; із змінами, внесеними згідно з Постановою КМ [№ 787 від 28.07.2021](/go/787-2021-%D0%BF) ; в редакції Постанови КМ [№ 1096 від 20.10.2021](/go/1096-2021-%D0%BF) }

8\. До системи вноситься інформація про осіб, які потребують самоізоляції:

Адміністрацією Державної прикордонної служби - про серію та номер паспортного документа та дату перетину особою державного кордону;

{Абзац другий пункту 8 із змінами, внесеними згідно з Постановами КМ [№ 230 від 22.03.2021](/go/230-2021-%D0%BF) , [№ 310 від 07.04.2021](/go/310-2021-%D0%BF) }

особисто - у разі перетину особою державного кордону або прибуття з тимчасово окупованих територій в Донецькій та Луганській областях, Автономної Республіки Крим та м. Севастополя за наявності підстави для самоізоляції;

{Абзац третій пункту 8 в редакції Постанов КМ [№ 9 від 05.01.2021](/go/9-2021-%D0%BF) , [№ 230 від 22.03.2021](/go/230-2021-%D0%BF) , [№ 310 від 07.04.2021](/go/310-2021-%D0%BF) }

державною установою “Центр громадського здоров’я Міністерства охорони здоров’я України” - стосовно осіб, які перетнули державний кордон і одержали результат тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, який проведено після перетинання державного кордону;

{Абзац четвертий пункту 8 в редакції Постанови КМ [№ 1096 від 20.10.2021](/go/1096-2021-%D0%BF) }

{Абзац п'ятий пункту 8 виключено на підставі Постанови КМ [№ 1096 від 20.10.2021](/go/1096-2021-%D0%BF) }

{Абзац шостий пункту 8 виключено на підставі Постанови КМ [№ 1096 від 20.10.2021](/go/1096-2021-%D0%BF) }

пунктами тестування на визначення антигена коронавірусу SARS-CoV-2 на контрольних пунктах в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них - стосовно осіб, які прибули з тимчасово окупованих територій в Донецькій та Луганській областях, Автономної Республіки Крим та м. Севастополя і одержали результат експрес-тесту на визначення антигена коронавірусу SARS-CoV-2, який проведено після перетинання контрольних пунктів в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них.

{Пункт 8 доповнено новим абзацом згідно з Постановою КМ [№ 9 від 05.01.2021](/go/9-2021-%D0%BF) }

{Абзац восьмий пункту 8 виключено на підставі Постанови КМ [№ 1096 від 20.10.2021](/go/1096-2021-%D0%BF) }

9\. Лікуючий лікар визначає на підставі галузевих стандартів у сфері охорони здоров’я строк самоізоляції хворого на COVID-19 або особи з підозрою на інфікування COVID-19.

Строк самоізоляції становить 14 днів для осіб, які мали контакт із хворим на COVID-19, крім осіб, передбачених [абзацами третім - п’ятим](#n591) пункту 7 цієї постанови.

{Абзац другий пункту 9 в редакції Постанови КМ [№ 787 від 28.07.2021](/go/787-2021-%D0%BF) ; із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

Строк самоізоляції становить 10 днів для осіб, які здійснили перетин державного кордону або контрольних пунктів в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них, та розпочинається через 72 години з моменту перетину державного кордону або контрольних пунктів в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них, крім випадків, передбачених [абзацом тридцять шостим](#n86) пункту 7 цієї постанови.

{Абзац третій пункту 9 в редакції Постанови КМ [№ 787 від 28.07.2021](/go/787-2021-%D0%BF) }

Строк самоізоляції становить 14 днів для осіб, які здійснили перетин державного кордону та прибули з Російської Федерації, Південно-Африканської Республіки, Республіки Ботсвана, Республіки Зімбабве, Республіки Намібія, Королівства Лесото, Королівства Есватіні, Республіки Мозамбік, Республіки Малаві, Республіки Індія та перебували на їх території більше ніж сім днів протягом останніх 14 днів. Строк самоізоляції розпочинається з моменту перетину державного кордону та не може бути припинений в порядку, визначеному [абзацом тридцять шостим](#n86) пункту 7 цієї постанови.

{Абзац четвертий пункту 9 в редакції Постанови КМ [№ 787 від 28.07.2021](/go/787-2021-%D0%BF); із змінами, внесеними згідно з Постановою КМ [№ 1246 від 02.12.2021](/go/1246-2021-%D0%BF) }

10\. Зобов’язання щодо самоізоляції припиняється автоматично після закінчення строку самоізоляції або з інших підстав, установлених цією постановою.

Установлений строк самоізоляції може бути змінено відповідно до галузевих стандартів у сфері охорони здоров’я лікуючим лікарем, працівниками державних установ Міністерства охорони здоров’я епідеміологічного профілю.

{Абзац другий пункту 10 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

11\. У разі здійснення особою самоізоляції до системи вноситься інформація про:

1) прізвище, ім’я, по батькові (за наявності) особи;

2) серію та/або номер паспорта;

3) визначене особою місце самоізоляції;

4) засоби зв’язку (номер телефону).

{Пункт 11 в редакції Постанови КМ [№ 1096 від 20.10.2021](/go/1096-2021-%D0%BF) }

{Пункт 12 виключено на підставі Постанови КМ [№ 1096 від 20.10.2021](/go/1096-2021-%D0%BF) }

{Пункт 13 виключено на підставі Постанови КМ [№ 1096 від 20.10.2021](/go/1096-2021-%D0%BF) }

14\. Особи, які потребують самоізоляції, зобов’язані постійно перебувати у визначеному ними місці самоізоляції, утримуватися від контакту з іншими особами, крім тих, з якими разом проживають.

15\. Поточний контроль за перебуванням особи в місці самоізоляції (далі - поточний контроль) здійснюється працівниками Національної поліції, Національної гвардії відповідно до внутрішнього порядку заходів з контролю за самоізоляцією, державних установ Міністерства охорони здоров’я епідеміологічного профілю, посадовими особами, уповноваженими органами місцевого самоврядування.

{Пункт 15 в редакції Постанови КМ [№ 1096 від 20.10.2021](/go/1096-2021-%D0%BF) }

16\. Засобами системи, зокрема її мобільного додатка, до інформаційних систем Міністерства внутрішніх справ та Національної поліції з використанням єдиної інформаційної системи Міністерства внутрішніх справ після спливу 72 годин з моменту реєстрації особи в системі або активації її мобільного додатка надсилається інформація щодо:

позитивного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2;

відсутності результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2;

осіб, визначених цією постановою, самоізоляція яких не може бути припинена у зв’язку з отриманням негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2 до закінчення строку самоізоляції.

Про надсилання зазначеної інформації особу буде поінформовано відповідним повідомленням системи або її мобільного додатка, після чого особа має можливість видалити обліковий запис із системи або деактивувати її/її мобільний додаток.

Після моменту видалення облікового запису із системи або деактивації її/її мобільного додатка поточний контроль здійснюється працівниками Національної поліції, Національної гвардії шляхом проведення вибіркових перевірок.

У разі отримання негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2, крім осіб, визначених цією постановою, самоізоляція яких не може бути припинена у зв’язку з отриманням негативного результату тестування на COVID-19 методом полімеразної ланцюгової реакції або експрес-тесту на визначення антигена коронавірусу SARS-CoV-2 до закінчення строку самоізоляції, повідомлення до інформаційних систем Міністерства внутрішніх справ та Національної поліції не надсилається, відповідний поточний контроль не здійснюється, а особу буде поінформовано відповідним повідомленням системи або її мобільного додатка про можливість видалення облікового запису із системи або деактивації її/її мобільного додатка.

У разі надходження інформації про порушення дотримання умов самоізоляції особами з підтвердженим та підозрілим випадком COVID-19 та контактними особами, які перебувають на самоізоляції, лікуючий лікар та/або працівники державних установ Міністерства охорони здоров’я епідеміологічного профілю, посадові особи, уповноважені органами місцевого самоврядування, повідомляють про таких осіб Національній поліції із зазначенням наявної інформації, передбаченої [пунктом 11](#n100) цієї постанови.

Після отримання зазначеної інформації поліцейські перевіряють дотримання особою умов самоізоляції.

Повідомлення органам Національної поліції не може бути окремою підставою для притягнення особи до адміністративної відповідальності за порушення правил карантину.

{Пункт 16 в редакції Постанови КМ [№ 1096 від 20.10.2021](/go/1096-2021-%D0%BF) }

17\. Поточний контроль працівниками Національної поліції, Національної гвардії, державних установ Міністерства охорони здоров’я епідеміологічного профілю, посадовими особами, уповноваженими органами місцевого самоврядування, здійснюється шляхом проведення перевірки фактичного перебування осіб за зазначеними ними адресами самоізоляції.

18\. З метою здійснення контролю за дотриманням обмежувальних протиепідемічних заходів на вулицях, у парках, інших громадських місцях (громадських будинках і спорудах, закладах громадського харчування, розважальних закладах (нічних клубах), громадському транспорті) працівники Національної поліції, Національної гвардії, посадові особи, уповноважені органами місцевого самоврядування, мають право проводити вибіркову перевірку документів, що посвідчують особу, підтверджують громадянство чи її спеціальний статус, а також довідок про звернення за захистом в Україні, виданих відповідно до [Закону України](/go/3671-17) “Про біженців та осіб, які потребують додаткового або тимчасового захисту”, а також документів, що підтверджують вакцинацію від COVID-19, негативний результат тестування або одужання особи від зазначеної хвороби у випадках, коли це є підставою для незастосування обмежувальних протиепідемічних заходів, передбачених для відповідних рівнів епідемічної небезпеки.

Перевірка чинності COVID-сертифіката здійснюється зазначеними уповноваженими особами з використанням мобільного додатка Порталу Дія або в інших інформаційних системах, засобами яких здійснюється підтвердження його чинності, відповідно до постанови Кабінету Міністрів України від 29 червня 2021 р. [№ 677](/go/677-2021-%D0%BF) “Деякі питання формування та використання сертифіката, що підтверджує вакцинацію від гострої респіраторної хвороби COVID-19, спричиненої коронавірусом SARS-CoV-2, негативний результат тестування або одужання особи від зазначеної хвороби” (Офіційний вісник України, 2021 р., № 54, ст. 3342).

{Пункт 18 в редакції Постанови КМ [№ 1096 від 20.10.2021](/go/1096-2021-%D0%BF) }

19\. Особи, які не мають можливості забезпечення піклування про них у період самоізоляції іншими особами, повідомляють органам соціального захисту населення, у тому числі засобами телефонного зв’язку, про неможливість одержати піклування.

{Абзац перший пункту 19 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

Методичні рекомендації щодо забезпечення піклуванням осіб, які не мають можливості забезпечення піклування про них у період самоізоляції іншими особами, затверджуються Міністерством соціальної політики.

20\. Органи соціального захисту населення забезпечують соціальний супровід осіб, хворих на COVID-19.

За наявності можливості соціальний супровід забезпечується іншим особам, які потребують самоізоляції. За відсутності можливості органи соціального захисту населення письмово інформують осіб, які не є хворими на COVID-19, про неможливість здійснення соціального супроводу.

{Абзац другий пункту 20 в редакції Постанови КМ [№ 1096 від 20.10.2021](/go/1096-2021-%D0%BF) }

21\. Особам, які потребують самоізоляції (крім осіб, які мають лабораторно підтверджений діагноз COVID-19) та яким органи соціального захисту населення письмово поінформували про неможливість їх соціального супроводу, дозволяється:

{Абзац перший пункту 21 в редакції Постанови КМ [№ 1096 від 20.10.2021](/go/1096-2021-%D0%BF) }

двічі на день вигулювати домашніх тварин протягом не більше ніж однієї години на добу за умови використання засобів індивідуального захисту, зокрема респіраторів без клапана видиху або медичних масок без клапана видиху;

відвідування місць торгівлі продуктами харчування, засобами гігієни, лікарськими засобами, медичними виробами, які розміщені на відстані не більше ніж 2 кілометри від місця самоізоляції, щодня протягом двох годин на добу за умови використання засобів індивідуального захисту, зокрема респіраторів без клапана видиху або медичних масок без клапана видиху.

22\. Особа, яка перебуває на самоізоляції, має право звертатися за отриманням медичної допомоги. У невідкладних випадках особа, яка перебуває на самоізоляції, звертається за екстреною медичною допомогою.

23\. Особи, які не повідомили про неможливість дотримання зобов’язання щодо самоізоляції (у тому числі використання системи або її мобільного додатка у разі перетину державного кордону або контрольних пунктів в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них) підлягають обсервації.

{Абзац перший пункту 23 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

Перебування осіб в обсерваторах, крім харчування, є безоплатним.

Особи, які перебувають в обсерваторах, можуть отримувати особисті речі, продукти харчування (крім алкогольних напоїв та речей, заборонених до зберігання) та зобов’язані дотримуватися правил, установлених адміністрацією місця обсервації.

Транспортування осіб від місця обсервації до місць проживання здійснюється за власні кошти осіб.

Перебування в обсерваторах іноземців та осіб без громадянства (крім іноземців, осіб без громадянства, які постійно проживають на території України, та осіб, яких визнано біженцями, або осіб, які потребують додаткового захисту) оплачується страховиком відповідно до поліса (свідоцтва, сертифіката) страхування витрат, пов’язаних з обсервацією, або такими особами самостійно.

24\. На період дії карантину тимчасово дозволяється:

1) відповідно до [підпункту 1](/go/555-20) пункту 2 розділу II “Прикінцеві та перехідні положення” Закону України від 13 квітня 2020 р. № 555-IX “Про внесення змін до Закону України “Про захист населення від інфекційних хвороб” щодо запобігання поширенню коронавірусної хвороби (COVID-19)” обробка (в тому числі обмін інформацією в порядку, визначеному цією постановою) персональних даних осіб, визначених цією постановою як таких, що підлягають самоізоляції або обсервації, та медичних працівників, зокрема:

{Абзац третій пункту 24 виключено на підставі Постанови КМ [№ 1096 від 20.10.2021](/go/1096-2021-%D0%BF) }

державній установі “Центр громадського здоров’я Міністерства охорони здоров’я України”, державним установам епідеміологічного профілю Міністерства охорони здоров’я, єдиній всеукраїнській багатоканальній телефонній лінії (національному контакт-центру Міністерства охорони здоров’я з питань протидії поширенню COVID-19) з метою інформування громадян про дотримання карантинних вимог, Міністерству цифрової трансформації - щодо прізвища, імені, по батькові (за наявності) особи, дати народження, визначеного особою місця самоізоляції, зареєстрованого місця проживання (за наявності), місця фактичного проживання особи, інформації про засоби зв’язку (номер телефону), місця роботи, навчання, коротких відомостей про стан здоров’я та інших персональних даних у визначеному порядку інформаційної взаємодії між зазначеними суб’єктами з метою протидії поширенню COVID-19;

{Абзац четвертий пункту 24 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

органам соціального захисту населення - щодо прізвища, імені, по батькові (за наявності) особи, статі, дати народження, визначеного особою місця самоізоляції, зареєстрованого місця проживання (за наявності), місця фактичного проживання особи, інформації про засоби зв’язку (номер телефону);

{Абзац п'ятий пункту 24 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

державній установі “Центр громадського здоров’я Міністерства охорони здоров’я України”, державним установам епідеміологічного профілю Міністерства охорони здоров’я, Міністерству цифрової трансформації, Національній службі здоров’я - щодо прізвища, імені, по батькові (за наявності), посади, засобів зв’язку медичних працівників закладів охорони здоров’я;

{Абзац шостий пункту 24 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

Національній поліції, Національній гвардії, Міністерству внутрішніх справ, органам місцевого самоврядування - щодо прізвища, імені, по батькові (за наявності) особи, дати народження, визначеного особою місця самоізоляції, зареєстрованого місця проживання (за наявності), місця фактичного проживання особи, інформації про засоби зв’язку (номер телефону) з метою здійснення поточного контролю та щодо осіб, які порушили правила щодо карантину, санітарно-гігієнічні, санітарно-протиепідемічні правила і норми, визначені цією постановою;

{Абзац сьомий пункту 24 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) }

Адміністрації Державної прикордонної служби, Державній митній службі, Національній поліції, Державній міграційній службі, Міністерству внутрішніх справ, Міністерству цифрової трансформації, державній установі “Центр громадського здоров’я Міністерства охорони здоров’я України” - щодо відомостей про прізвище, ім’я, по батькові (за наявності) особи, дати народження, громадянства, дати перетину державного кордону України особою, серії та номера паспорта громадянина України для виїзду за кордон, паспортного документа іноземця та особи без громадянства, зареєстрованого місця проживання (за наявності), місця фактичного проживання особи, інформації про засоби зв’язку (номер телефону), обмін цими відомостями між собою засобами інформаційних систем таких органів з використанням єдиної інформаційної системи Міністерства внутрішніх справ, у тому числі внесення таких відомостей до системи, зокрема щодо іноземців, які перетинали державний кордон або в’їжджають в Україну та мають документи, що підтверджують транзитний проїзд територією України, та перебували в контакті з особою з підтвердженим діагнозом COVID-19 для виконання вимог Міжнародних медико-санітарних правил.

{Абзац восьмий пункту 24 із змінами, внесеними згідно з Постановою КМ [№ 1096 від 20.10.2021](/go/1096-2021-%D0%BF) ; в редакції Постанови КМ [№ 1246 від 02.12.2021](/go/1246-2021-%D0%BF) }

Персональні дані, обробка яких дозволяється виключно з підстав, передбачених цією постановою, підлягають знеособленню, а у разі неможливості - знищенню протягом 30 днів після прийняття рішення про відміну карантину.

Персональні дані, обробка яких здійснюється в системі, підлягають знеособленню, а в разі неможливості знеособлення - знищенню протягом 30 днів після закінчення установленого строку самоізоляції особи;

{Підпункт 1 пункту 24 доповнено абзацом згідно з Постановою КМ [№ 104 від 17.02.2021](/go/104-2021-%D0%BF) }

2) відповідно до [підпункту 1](/go/555-20) пункту 2 розділу II “Прикінцеві та перехідні положення” Закону України від 13 квітня 2020 р. № 555-ІХ “Про внесення змін до Закону України “Про захист населення від інфекційних хвороб” щодо запобігання поширенню коронавірусної хвороби (COVID-19)” обробка (у тому числі обмін інформацією) персональних даних осіб з підозрою на інфікування або з підтвердженим діагнозом захворювання на COVID-19 та медичних працівників Національній службі здоров’я, державній установі “Центр громадського здоров’я Міністерства охорони здоров’я України” - щодо прізвища, імені, по батькові особи, дати народження, місця проживання, роботи (навчання), інформації про засоби зв’язку (номер телефону), діагнозу, місця госпіталізації, відомостей про стан здоров’я та інших персональних даних в порядку інформаційної взаємодії між зазначеними суб’єктами, визначеному в договорі про інформаційну взаємодію, без застосування положень постанови Кабінету Міністрів України від 8 вересня 2016 р. [№ 606](/go/606-2016-%D0%BF) “Деякі питання електронної взаємодії державних електронних інформаційних ресурсів” (Офіційний вісник України, 2016 р., № 73, ст. 2455) з метою протидії поширенню COVID-19;

2 - 1 ) відповідно до [підпункту 1](/go/555-20) пункту 2 розділу II “Прикінцеві та перехідні положення” Закону України від 13 квітня 2020 р. № 555-IX “Про внесення змін до Закону України “Про захист населення від інфекційних хвороб” щодо запобігання поширенню коронавірусної хвороби (COVID-19)” обробка (у тому числі обмін інформацією) даних, що містяться в Електронній базі даних списку очікування на проведення вакцинації від гострої респіраторної хвороби COVID-19, спричиненої коронавірусом SARS-CoV-2, механізм функціонування якої визначає [Порядок функціонування Електронної бази даних списку очікування на проведення вакцинації від гострої респіраторної хвороби COVID-19, спричиненої коронавірусом SARS-CoV-2](/go/178-2021-%D0%BF), затверджений постановою Кабінету Міністрів України від 1 березня 2021 р. № 178 “Деякі питання функціонування Електронної бази даних списку очікування на проведення вакцинації від гострої респіраторної хвороби COVID-19, спричиненої коронавірусом SARS-CoV-2” (Офіційний вісник України, 2021 р., № 21, ст. 936), працівникам надавачів медичних послуг, при яких утворені пункти щеплень для проведення вакцинації від COVID-19;

{Пункт 24 доповнено підпунктом 2 - 1 згідно з Постановою КМ [№ 405 від 21.04.2021](/go/405-2021-%D0%BF) }

3) фізичним особам - підприємцям та фізичним особам, які провадять незалежну професійну діяльність, вести облік доходів і витрат без використання книг обліку доходів і витрат (книг обліку доходів), якщо ведення зазначених книг повинне розпочатися після встановлення карантину, за умови подальшого подання такими особами книг обліку доходів і витрат (книг обліку доходів), до яких внесені дані про доходи і витрати, отримані (здійснені) ними, для реєстрації до контролюючих органів протягом трьох місяців з дня прийняття рішення про відміну карантину;

{Підпункт 4 пункту 24 виключено на підставі Постанови КМ [№ 954 від 13.09.2021](/go/954-2021-%D0%BF) }

5) проведення акредитації освітніх програм, за якими здійснюється підготовка здобувачів вищої освіти, у віддаленому (дистанційному) режимі, а також ухвалення рішення про умовну (відкладену) акредитацію освітніх програм без проведення або з частковим проведенням акредитаційної експертизи.

25\. Міністерство цифрової трансформації разом із Службою безпеки забезпечують функціонування системи та, зокрема, інформаційної системи епідеміологічного контролю за поширенням COVID-19, що є частиною сервісу.

Порядок інформаційної взаємодії Єдиного державного веб-порталу електронних послуг, інформаційних систем Міністерства внутрішніх справ та Національної поліції, інформаційних систем Міністерства охорони здоров’я, державної установи “Центр громадського здоров’я Міністерства охорони здоров’я України”, Служби безпеки, Міністерства соціальної політики, Національної служби здоров’я, органів місцевого самоврядування встановлюється Міністерством цифрової трансформації та держателем відповідної інформаційної системи в обсязі, необхідному для виконання цієї постанови.

26\. Рекомендувати органам виконавчої влади, іншим державним органам, органам місцевого самоврядування, підприємствам, установам, організаціям незалежно від форми власності забезпечити:

на період дії карантину з метою обмеження скупчення осіб в транспорті та на шляхах прямування на роботу (з роботи) застосування за можливості гнучкого режиму робочого часу, який, зокрема, передбачає різний час початку і закінчення роботи для різних категорій працівників, позмінну роботу працівників, а за технічної можливості - також роботу в режимі реального часу через Інтернет із збереженням заробітної плати, дистанційну (надомну) роботу;

встановлення відстані у прикасовій та касовій зонах закладу торгівлі між особами (за винятком покупця і продавця) не менше ніж 1,5 метра та/або наявність між ними відповідних захисних екранів;

визначення часу (не менше двох годин) пріоритетного прийому громадян похилого віку та осіб з інвалідністю;

дотримання відстані не менше ніж 1,5 метра між відвідувачами, які очікують дозволу на вхід до приміщень.

27\. Рекомендувати суб’єктам господарювання на період дії карантину внести (у разі потреби) зміни до режимів їх роботи з метою встановлення початку роботи о 9-й, 10-й годині чи більш пізній час. Зокрема, встановити початок роботи о 10-й годині або більш пізній час та час пріоритетного обслуговування з 10-ї до 12-ї години або з більш пізнього часу протягом двох годин громадян похилого віку та осіб з інвалідністю для суб’єктів господарювання, які провадять свою діяльність у таких видах економічної діяльності:

оптова та роздрібна торгівля;

ремонт автотранспортних засобів і мотоциклів;

поштова та кур’єрська діяльність;

тимчасове розміщення та організація харчування;

страхова діяльність;

надання соціальної допомоги;

мистецтво, спорт, розваги та відпочинок.

28\. Обласним, Київській міській, районним державним адміністраціям:

опрацювати разом з органами місцевого самоврядування та суб’єктами господарювання питання щодо можливості запровадження на період дії карантину графіків роботи підприємств, установ, організацій, які передбачатимуть різний час початку (закінчення) їх роботи залежно від територіального розташування, галузевої належності, специфіки виконання робіт чи надання послуг;

забезпечити виявлення осіб з інвалідністю та інших маломобільних груп населення, які залишилися проживати в зоні надзвичайної ситуації або можливого ураження, та організацію супроводження таких осіб відповідно до [Порядку виявлення осіб з інвалідністю та інших маломобільних груп населення, які проживають у зоні надзвичайної ситуації або можливого ураження, та організації їх супроводження](/go/282-2018-%D0%BF), затвердженого постановою Кабінету Міністрів України від 18 квітня 2018 р. № 282 (Офіційний вісник України, 2018 р., № 35, ст. 1233).

{Пункт 28 в редакції Постанови КМ [№ 787 від 28.07.2021](/go/787-2021-%D0%BF) }

29\. Рекомендувати органам місцевого самоврядування:

розробити (скорегувати) маршрути руху громадського транспорту з урахуванням змінених графіків роботи підприємств, установ, організацій для забезпечення створення можливості переміщення працівників на роботу (з роботи);

забезпечити виявлення осіб з інвалідністю та інших маломобільних груп населення, які залишилися проживати в зоні надзвичайної ситуації або можливого ураження, та організацію супроводження таких осіб відповідно до [Порядку виявлення осіб з інвалідністю та інших маломобільних груп населення, які проживають у зоні надзвичайної ситуації або можливого ураження, та організації їх супроводження](/go/282-2018-%D0%BF), затвердженого постановою Кабінету Міністрів України від 18 квітня 2018 р. № 282 (Офіційний вісник України, 2018 р., № 35, ст. 1233).

{Пункт 29 в редакції Постанови КМ [№ 787 від 28.07.2021](/go/787-2021-%D0%BF) }

30\. Рекомендувати установити початок робочого часу в органах виконавчої влади, інших державних органах, органах місцевого самоврядування о 8-й годині.

{Пункт 30 в редакції Постанови КМ [№ 1096 від 20.10.2021](/go/1096-2021-%D0%BF) }

31\. Затвердити [Порядок здійснення протиепідемічних заходів під час організації та проведення виборів](#n194), що додається.

Установити, що на період дії карантину вибори проводяться із здійсненням протиепідемічних заходів відповідно до зазначеного Порядку.

Видатки, пов’язані із здійсненням протиепідемічних заходів у зв’язку з організацією та проведенням виборів, здійснюються за рахунок коштів місцевих бюджетів (у тому числі за рахунок резервних фондів зазначених бюджетів).

32\. Обласним, Київській міській державним адміністраціям:

забезпечити облаштування спеціалізованих закладів для організації обсервації, харчування, транспортування до них осіб, зокрема від пунктів пропуску через державний кордон, що потребують обсервації, медичне спостереження за ними;

вжити додаткових заходів до виявлення та обслуговування одиноких осіб та осіб, які одиноко проживають, серед осіб похилого віку, осіб з інвалідністю, осіб, які перебувають на самоізоляції, та організувати належний соціальний супровід;

вживати заходів до збільшення кількості тестувань у разі, коли середня кількість тестувань методом полімеразної ланцюгової реакції та експрес-тесту на визначення антигена коронавірусу SARS-CoV-2 на території регіону становить менш як 350 тестувань на 100 тис. населення протягом останніх семи днів;

{Абзац четвертий пункту 32 в редакції Постанови КМ [№ 611 від 16.06.2021](/go/611-2021-%D0%BF) }

вживати заходів до проведення поточної та заключної дезінфекції у вогнищах COVID-19, у тому числі у домашніх осередках;

забезпечити у закладах охорони здоров’я централізоване постачання медичних газів, встановлення додаткових кисневих магістралей для забезпечення лікування пацієнтів, хворих на COVID-19, не менше 80 відсотків ліжкового фонду, призначених для лікування таких хворих;

забезпечити резервування для лікування пацієнтів, хворих на COVID-19, не менше 30 відсотків ліжкового фонду області, м. Києва.

33\. Донецькій та Луганській обласним державним адміністраціям разом з державним підприємством “Реінтеграція та відновлення”, яке належить до сфери управління Міністерства з питань реінтеграції тимчасово окупованих територій, забезпечити облаштування пунктів тестування на визначення антигена коронавірусу SARS-CoV-2 на контрольних пунктах в’їзду на тимчасово окуповані території в Донецькій та Луганській областях та виїзду з них.

Херсонській обласній державній адміністрації разом з державним підприємством “Реінтеграція та відновлення”, яке належить до сфери управління Міністерства з питань реінтеграції тимчасово окупованих територій, та акціонерним товариством “Українська залізниця” забезпечити облаштування пунктів тестування на визначення антигена коронавірусу SARS-CoV-2 на контрольних пунктах в’їзду на тимчасово окуповану територію Автономної Республіки Крим та м. Севастополя та виїзду з неї.

Донецькій, Луганській, Херсонській обласним державним адміністраціям забезпечити функціонування пунктів тестування на визначення антигена коронавірусу SARS-CoV-2 на контрольних пунктах в’їзду на тимчасово окуповані території в Донецькій та Луганській областях, Автономної Республіки Крим та м. Севастополя та виїзду з них.

{Пункт 33 в редакції Постанови КМ [№ 9 від 05.01.2021](/go/9-2021-%D0%BF) }

34\. Керівнику робіт з ліквідації наслідків медико-біологічної надзвичайної ситуації природного характеру державного рівня, пов’язаної із поширенням на території України COVID-19, забезпечити оприлюднення на офіційному інформаційному порталі Кабінету Міністрів України (за посиланням http://covid19.gov.ua) та веб-сайті Міністерства охорони здоров’я статистичної інформації щодо епідемічної ситуації в Україні в цілому та в регіонах, пов’язаної з поширенням COVID-19, та відомостей про діючі протиепідемічні заходи в кожному регіоні.

35\. Національній поліції, Міністерству охорони здоров’я разом з державними установами Міністерства охорони здоров’я епідеміологічного профілю та за участю органів місцевого самоврядування забезпечити контроль за дотриманням умов самоізоляції особами з підтвердженим випадком COVID-19 та контактними особами, які перебувають на самоізоляції.

36\. Державній службі з питань безпечності харчових продуктів та захисту споживачів посилити державний нагляд (контроль) за дотриманням санітарного законодавства і здійсненням протиепідемічних заходів закладами дошкільної освіти, закладами громадського харчування, фізичної культури та спорту, ринками, закладами, що надають послуги з розміщення, об’єктами торгівлі продовольчими та непродовольчими групами товарів тощо.

37\. Рекомендувати органам місцевого самоврядування забезпечити виділення додаткових транспортних засобів з метою зменшення скупчення осіб у громадському транспорті у години пікового навантаження.

38\. Національній поліції, Державній службі з безпеки на транспорті за участю органів місцевого самоврядування забезпечити контроль виконання протиепідемічних вимог під час здійснення пасажирських перевезень.

39\. Центральним і місцевим органам виконавчої влади, іншим державним органам у період з 11 до 22 січня 2021 р. включно установити для працівників режим дистанційної (надомної) роботи, крім працівників, для яких неможливо встановити режим дистанційної (надомної) роботи у зв’язку з характером виконуваних завдань, та працівників, які забезпечують надання адміністративних послуг.

40\. Рекомендувати органам місцевого самоврядування, підприємствам, установам, організаціям незалежно від форми власності, крім установ та закладів незалежно від форми власності, які надають фінансові, банківські та житлово-комунальні послуги, забезпечують охорону здоров’я, здійснюють продовольче забезпечення, енергозабезпечення, водозабезпечення, зв’язок та комунікації, забезпечують функціонування інфраструктури транспортного забезпечення, сфери оборони, правопорядку та цивільного захисту, об’єктів критичної інфраструктури, у період з 11 до 22 січня 2021 р. включно установити для працівників режим дистанційної (надомної) роботи.

41\. Затвердити [перелік основних видів економічної діяльності, стосовно яких здійснюються обмежувальні протиепідемічні заходи](#n240), запроваджені з метою запобігання поширенню на території окремих адміністративно-територіальних одиниць гострої респіраторної хвороби COVID-19, спричиненої коронавірусом SARS-CoV-2, що призводять до тимчасової зупинки роботи суб’єктів господарювання, в яких працюють застраховані особи, та фізичних осіб - підприємців, що додається.

{Пункт 41 в редакції Постанови КМ [№ 329 від 07.04.2021](/go/329-2021-%D0%BF) }

41 - 1 . Установити з 1 лютого 2021 р. на період дії карантину, але не довше ніж до 31 березня 2021 р., граничну ціну на природний газ за договорами постачання між побутовими споживачами, об’єднаннями співвласників багатоквартирних будинків, житлово-будівельними кооперативами, які задовольняють потреби в опаленні будинку самостійно шляхом самозабезпечення, та постачальниками, у тому числі постачальником “останньої надії”, на рівні 6 гривень 99 копійок за 1 куб. метр (з урахуванням податку на додану вартість та плати за транспортування магістральними газопроводами до внутрішніх точок виходу з газотранспортної системи).

{Постанову доповнено пунктом 41 - 1 згідно з Постановою КМ [№ 25 від 18.01.2021](/go/25-2021-%D0%BF) ; із змінами, внесеними згідно з Постановою КМ [№ 123 від 27.01.2021](/go/123-2021-%D0%BF) }

41 - 2 . Установити з 1 лютого 2021 р. на період дії карантину, але не довше ніж до 31 березня 2021 р., граничну ціну на природний газ за договорами постачання між релігійними організаціями та постачальниками (крім обсягів, що використовуються для провадження виробничо-комерційної діяльності релігійних організацій) на рівні, встановленому для побутових споживачів.

{Постанову доповнено пунктом 41 - 2 згідно з Постановою КМ [№ 104 від 17.02.2021](/go/104-2021-%D0%BF) }

{Пункт 41 - 3 виключено на підставі Постанови КМ [№ 611 від 16.06.2021](/go/611-2021-%D0%BF) }

41 - 4 . Установити на період дії карантину граничний рівень торговельної надбавки в розмірі:

{Щодо набрання чинності абзацу пункту 41 - 4 див. Постанову КМ [№ 474 від 14.05.2021](/go/474-2021-%D0%BF) }

не більше 7 гривень з урахуванням податку на додану вартість, що нараховується до середньої вартості 1 літра дизельного палива;

{Щодо набрання чинності абзацу пункту 41 - 4 див. Постанову КМ [№ 474 від 14.05.2021](/go/474-2021-%D0%BF) }

не більше 5 гривень з урахуванням податку на додану вартість, що нараховується до середньої вартості 1 літра бензинів автомобільних.

{Щодо набрання чинності абзацу пункту 41 - 4 див. Постанову КМ [№ 474 від 14.05.2021](/go/474-2021-%D0%BF) }

Середня вартість 1 літра дизельного палива ULSD 10 ppm та бензинів автомобільних GASOLINE 10 ppm визначається Міністерством економіки на підставі розрахунків акціонерного товариства “Національна акціонерна компанія “Нафтогаз України”, проведених з урахуванням відповідних даних міжнародного інформаційного агентства Platts CIF NWE за попередні 10 днів, розрахункових коефіцієнтів 0,825 та 0,745 кілограма на літр відповідно, витрат на зовнішнє логістичне забезпечення та інших витрат, передбачених зовнішньоекономічним договором (контрактом) у сумі 27 доларів США/тонн, сум митних платежів (акцизний податок із ввезених на митну територію України підакцизних товарів (продукції) та податок на додану вартість із ввезених на митну територію України товарів (продукції) та щоденного офіційного курсу іноземної валюти, встановленого Національним банком у відповідному періоді. Акціонерне товариство “Національна акціонерна компанія “Нафтогаз України” подає щомісяця до 1, 11 і 21 числа Міністерству економіки зазначені розрахунки.

{Абзац четвертий пункту 41 - 4 в редакції Постанови КМ [№ 551 від 02.06.2021](/go/551-2021-%D0%BF) }

Інформація про середню вартість 1 літра дизельного палива та бензинів автомобільних оприлюднюється на офіційному веб-сайті Міністерства економіки щомісяця до 3, 13 і 23 числа.

{Абзац п’ятий пункту 41 - 4 із змінами, внесеними згідно з Постановою КМ [№ 551 від 02.06.2021](/go/551-2021-%D0%BF) }

{Постанову доповнено пунктом 41 - 4 згідно з Постановою КМ [№ 474 від 14.05.2021](/go/474-2021-%D0%BF) }

41 - 5 . Адміністрації Державної прикордонної служби забезпечити передачу відомостей про прізвище, ім’я, по батькові, серію і номер паспорта, інформації про засоби зв’язку (номер телефону) осіб, які прибули з Російської Федерації, Південно-Африканської Республіки, Республіки Ботсвана, Республіки Зімбабве, Республіки Намібія, Королівства Лесото, Королівства Есватіні, Республіки Мозамбік, Республіки Малаві, Республіки Індія та перебували на їх території більше ніж сім днів протягом останніх 14 днів, до державної установи “Центр громадського здоров’я Міністерства охорони здоров’я України”.

{Постанову доповнено пунктом 41 - 5 згідно з Постановою КМ [№ 657 від 23.06.2021](/go/657-2021-%D0%BF) ; в редакції Постанови КМ [№ 787 від 28.07.2021](/go/787-2021-%D0%BF); із змінами, внесеними згідно з Постановою КМ [№ 1246 від 02.12.2021](/go/1246-2021-%D0%BF) }

41 - 6 . Керівникам державних органів (державної служби), керівникам підприємств, установ та організацій забезпечити:

1) контроль за проведенням обов’язкових профілактичних щеплень проти COVID-19 працівниками та державними службовцями, обов’язковість профілактичних щеплень яких передбачена [переліком професій, виробництв та організацій, працівники яких підлягають обов’язковим профілактичним щепленням](/go/z1306-21), затвердженим наказом Міністерства охорони здоров’я від 4 жовтня 2021 р. № 2153 (далі - перелік);

2) відсторонення від роботи (виконання робіт) працівників та державних службовців, обов’язковість профілактичних щеплень проти COVID-19 яких визначена переліком та які відмовляються або ухиляються від проведення таких обов’язкових профілактичних щеплень проти COVID-19 відповідно до [статті 46](/go/322-08) Кодексу законів про працю України, [частини другої](/go/1645-14) статті 12 Закону України “Про захист населення від інфекційних хвороб” та [частини третьої](/go/889-19) статті 5 Закону України “Про державну службу”, крім тих, які мають абсолютні протипоказання до проведення таких профілактичних щеплень проти COVID-19 та надали медичний висновок про наявність протипоказань до вакцинації проти COVID-19, виданий закладом охорони здоров’я;

3) взяття до відома, що:

на час такого відсторонення оплата праці працівників та державних службовців здійснюється з урахуванням [частини першої](/go/322-08) статті 94 Кодексу законів про працю України, [частини першої](/go/108/95-%D0%B2%D1%80) статті 1 Закону України “Про оплату праці” та [частини третьої](/go/889-19) статті 5 Закону України “Про державну службу”;

відсторонення працівників та державних службовців здійснюється шляхом видання наказу або розпорядження керівника державного органу (державної служби) або підприємства, установи, організації з обов’язковим доведенням його до відома особам, які відсторонюються;

строк відсторонення встановлюється до усунення причин, що його зумовили.

{Постанову доповнено пунктом 41 - 6 згідно з Постановою КМ [№ 1096 від 20.10.2021](/go/1096-2021-%D0%BF) }

41 - 7 . Установити з 1 жовтня по 30 листопада 2021 р. граничну ціну на природний газ за договорами постачання:

між побутовими споживачами та постачальником “останньої надії” - на рівні 7,96 гривні за 1 куб. метр (з урахуванням податку на додану вартість);

між споживачами, що є бюджетними установами (в значенні [Бюджетного кодексу України](/go/2456-17)), закладами охорони здоров’я державної власності (казенні підприємства та/або державні установи тощо) та закладами охорони здоров’я комунальної власності (комунальні некомерційні підприємства та/або комунальні установи, та/або спільні комунальні підприємства тощо) та постачальником “останньої надії” - на рівні 16,8 гривні за 1 куб. метр (з урахуванням податку на додану вартість).

{Постанову доповнено пунктом 41 - 7 згідно з Постановою КМ [№ 1102 від 25.10.2021](/go/1102-2021-%D0%BF) }

41 - 8 . З метою забезпечення своєчасного початку та сталого проходження опалювального періоду 2021/22 року:

1) акціонерному товариству “Магістральні газопроводи України”, товариству з обмеженою відповідальністю “Оператор газотранспортної системи України”, операторам газорозподільних систем:

забезпечити автоматичне включення оператором газотранспортної системи за участю операторів газорозподільних систем до портфеля постачальника “останньої надії” обсягів природного газу, спожитих з 1 жовтня 2021 р. бюджетними установами (в значенні [Бюджетного кодексу України](/go/2456-17)), закладами охорони здоров’я державної власності (казенні підприємства та/або державні установи тощо) та закладами охорони здоров’я комунальної власності (комунальні некомерційні підприємства та/або комунальні установи, та/або спільні комунальні підприємства тощо), постачання природного газу яким не здійснювалося жодним постачальником;

забезпечити безумовне відновлення газопостачання бюджетних установ (у значенні [Бюджетного кодексу України](/go/2456-17)), закладів охорони здоров’я державної власності (казенні підприємства та/або державні установи тощо) та закладів охорони здоров’я комунальної власності (комунальні некомерційні підприємства та/або комунальні установи, та/або спільні комунальні підприємства тощо);

забезпечити внесення операторами газорозподільних систем до інформаційної платформи оператора газотранспортної системи інформації щодо всіх захищених споживачів, приєднаних до газорозподільної системи, із зазначенням відповідної категорії, до якої належить такий споживач:

\- побутові споживачі;

\- бюджетні установи (в значенні [Бюджетного кодексу України](/go/2456-17));

\- заклади охорони здоров’я державної власності (казенні підприємства та/або державні установи тощо) та заклади охорони здоров’я комунальної власності (комунальні некомерційні підприємства та/або комунальні установи, та/або спільні комунальні підприємства тощо);

\- виробники теплової енергії для потреб таких споживачів або підприємств, установ, організацій за умови, що виробництво теплової енергії для потреб таких споживачів або підприємств, установ, організацій здійснюється за допомогою об’єктів, не пристосованих до зміни палива;

2) акціонерному товариству “Національна акціонерна компанія “Нафтогаз України” разом з Міністерством розвитку громад та територій, місцевими державними адміністраціями, органами місцевого самоврядування, юридичним особам теплоенергетики державної та комунальної форм власності забезпечити:

укладення до 1 грудня 2021 р. договорів постачання газу між бюджетними установами (в значенні [Бюджетного кодексу України](/go/2456-17)), закладами охорони здоров’я державної власності (казенні підприємства та/або державні установи тощо), закладами охорони здоров’я комунальної власності (комунальні некомерційні підприємства та/або комунальні установи, та/або спільні комунальні підприємства тощо) та постачальником “останньої надії”;

укладення підприємствами теплоенергетики, які перебувають в портфелі постачальника “останньої надії”, з постачальником “останньої надії” та товариством з обмеженою відповідальністю “Газопостачальна компанії “Нафтогаз Трейдинг” договорів постачання природного газу.

Для укладення побутовими споживачами, бюджетними установами (в значенні [Бюджетного кодексу України](/go/2456-17)), закладами охорони здоров’я державної власності (казенні підприємства та/або державні установи тощо) та закладами охорони здоров’я комунальної власності (комунальні некомерційні підприємства та/або комунальні установи, та/або спільні комунальні підприємства тощо) договорів постачання природного газу з новим постачальником природного газу споживач подає новому постачальнику такі документи:

заяву про укладення договору, в якій зазначає свій персональний ЕІС-код та очікувані об’єми (обсяги) споживання природного газу на період дії договору;

належним чином завірену копію документа, яким визначено право власності чи користування на об’єкт споживача;

копії документів на право укладення договору, які посвідчують статус юридичної особи чи фізичної особи - підприємця та уповноваженої особи на підписання договору, та копію документа про взяття на облік у контролюючих органах.

Оператори газорозподільних систем в одноденний строк забезпечують передачу постачальнику “останньої надії” інформацію про побутових споживачів, постачання яким розпочав постачальник “останньої надії”, зокрема ЕІС-код, прізвище, ім’я, по батькові, поштову адресу об’єкта споживача, з метою укладення договорів для забезпечення безперервності постачання природного газу.

{Постанову доповнено пунктом 41 - 8 згідно з Постановою КМ [№ 1102 від 25.10.2021](/go/1102-2021-%D0%BF) }

41 - 9 . Акціонерному товариству “Національна акціонерна компанія “Нафтогаз України”, товариству з обмеженою відповідальністю “Газопостачальна компанія “Нафтогаз Трейдинг” у період до 30 квітня 2022 р. (включно) здійснювати продаж природного газу для потреб побутових споживачів за умови участі покупця в балансуючій групі, утвореній відповідно до розпорядження Кабінету Міністрів України від 29 вересня 2021 р. [№ 1187](/go/1187-2021-%D1%80) “Деякі питання діяльності акціонерного товариства “Національна акціонерна компанія “Нафтогаз України” (Офіційний вісник України, 2021 р., № 80, ст. 5076) та [Кодексу газотранспортної системи](/go/z1378-15), затвердженого постановою Національної комісії, що здійснює державне регулювання у сферах енергетики та комунальних послуг, від 30 вересня 2015 р. № 2493.

{Постанову доповнено пунктом 41 - 9 згідно з Постановою КМ [№ 1237 від 29.11.2021](/go/1237-2021-%D0%BF) }

41 - 10 . Установити, що з 00 годин 00 хвилин 3 грудня 2021 р. на період дії карантину:

забороняється перетин державного кордону на в’їзд в Україну іноземцями та особами без громадянства (крім іноземців та осіб без громадянства, які постійно або тимчасово проживають на території України, є подружжям або дітьми громадян України, працівників іноземних дипломатичних представництв та консульських установ, представництв міжнародних організацій, акредитованих в Україні, та членів їх сімей, а також інших категорій іноземців та осіб без громадянства за погодженням з Міністерством закордонних справ), які прибули з Південно-Африканської Республіки, Республіки Ботсвана, Республіки Зімбабве, Республіки Намібія, Королівства Лесото, Королівства Есватіні, Республіки Мозамбік, Республіки Малаві та перебували на їх території не менше семи днів протягом останніх 14 днів;

обов’язковій самоізоляції, обсервації підлягають громадяни України, іноземці та особи без громадянства, які постійно або тимчасово проживають на території України, є подружжям або дітьми громадян України, які перетинають державний кордон на в’їзд в Україну та прибули з Південно-Африканської Республіки, Республіки Ботсвана, Республіки Зімбабве, Республіки Намібія, Королівства Лесото, Королівства Есватіні, Республіки Мозамбік, Республіки Малаві та перебували на їх території не менше семи днів протягом останніх 14 днів.

{Постанову доповнено пунктом 41 - 10 згідно з Постановою КМ [№ 1246 від 02.12.2021](/go/1246-2021-%D0%BF) }

42\. Внести до актів Кабінету Міністрів України зміни, що додаються.

43\. Визнати такими, що втратили чинність, постанови Кабінету Міністрів України згідно з [переліком](#n250), що додається.

44\. Ця постанова набирає чинності з 12 грудня 2020 р., крім пункту 43, який набирає чинності з 19 грудня 2020 року.

Установити, що пункти 2-40 цієї постанови застосовуються з 00 годин 00 хвилин 19 грудня 2020 року.

Прем'єр-міністр України

Д.ШМИГАЛЬ

Інд 73

  

  

ЗАТВЕРДЖЕНО  
постановою Кабінету Міністрів України  
від 9 грудня 2020 р. № 1236

ПОРЯДОК  
здійснення протиепідемічних заходів під час організації та проведення виборів

1\. Цей Порядок визначає механізм здійснення протиепідемічних заходів під час організації та проведення виборів на період дії карантину з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2.

2\. Під час проведення заходів передвиборної агітації (встановлення агітаційних наметів, роздачі друкованих агітаційних матеріалів) особи, які безпосередньо залучені до таких заходів, повинні використовувати засоби індивідуального захисту, зокрема респіратори або захисні маски, що закривають ніс та рот, у тому числі виготовлені самостійно, дотримуватися санітарно-гігієнічних та протиепідемічних вимог.

3\. Центральна виборча комісія, окружна, територіальна та дільнична виборчі комісії (далі - виборча комісія) забезпечують організацію підготовки та проведення відповідних виборів із дотриманням санітарних норм та правил, протиепідемічних заходів, затверджених цим Порядком.

4\. Перед початком роботи голова окружної, територіальної, дільничної виборчої комісії, в разі його відсутності - заступник голови виборчої комісії, а в разі відсутності голови та його заступника - секретар комісії визначає відповідальну особу, яка проводить опитування щодо наявності симптомів респіраторних захворювань та температурний скринінг:

усім особам, які заходять до приміщень для голосування та приміщень виборчих комісій, перед входом до таких приміщень;

усім особам, які беруть участь в організації голосування виборців за місцем перебування;

залученим до виконання обов’язків під час виборчого процесу поліцейським, працівникам органів, закладів, установ, на території яких розташовані приміщення для голосування та приміщення виборчих комісій.

У разі виявлення у особи підвищення температури тіла понад 37,2 °С та/або симптомів респіраторних захворювань такій особі рекомендовано утриматися від відвідування приміщення виборчої комісії, приміщення для голосування, участі в організації голосування виборців за місцем перебування та звернутися за медичною допомогою.

5\. Під час проведення підготовки до виборів за можливості обмежуються масові заходи у закритих приміщеннях.

Обмеження, пов’язані з відвідуванням закладів освіти, на території яких розташовуються приміщення виборчих комісій та приміщення для голосування, не поширюються на суб’єктів та інших осіб, які забезпечують виборчий процес.

6\. На вході до приміщення виборчої комісії, приміщення для голосування:

обладнуються місця із спиртовмісними дезинфікуючими (антисептичними) засобами для рук (стійки, станції, настінні диспенсери тощо);

розміщуються інформаційні матеріали щодо протиепідемічних заходів, що впроваджуються.

7\. Біля входу та у приміщенні для голосування наноситься розмітка, що вказує на необхідність дотримання фізичної дистанції не менше 1 метра та оптимальний маршрут руху для здійснення голосування.

За можливості забезпечується окремий вхід та вихід з приміщення для голосування, а потоки виборців, що входять до приміщення для голосування та залишають його, повинні бути розділені.

Для виключення масових скупчень людей на виборчих дільницях у день голосування у приміщеннях, де проводиться голосування, територіальній, окружній, дільничній виборчим комісіям разом з обласними, Київською міською держадміністраціями та органами місцевого самоврядування рекомендується забезпечити проведення організаційно-роз’яснювальної роботи, спрямованої на доведення до відома виборців та осіб, які забезпечують виборчий процес, інформації про протиепідемічні заходи під час організації та проведення виборів на період дії карантину.

8\. У приміщенні виборчої комісії, приміщені для голосування та біля виходу з них обладнуються місця (контейнери/урни) для централізованого збору та утилізації використаних засобів індивідуального захисту та забезпечується візуальне позначення таких місць.

9\. У приміщенні для голосування рекомендується одночасне перебування виборців з розрахунку не більше трьох осіб на один стіл для видачі бюлетенів.

10\. Стільці, столи, меблі, які використовуються виборчою комісією, повинні бути виготовлені з матеріалів, що піддаються дезінфекції. Використання тканини на столах не дозволяється.

11\. Виборцям під час проведення голосування необхідно:

дотримуватися протиепідемічних заходів, установлених цим Порядком;

обробити руки дезінфікуючими (антисептичними) засобами перед входом до приміщення для голосування та після виходу з нього;

перебувати у респіраторі або захисній масці, у тому числі виготовленій самостійно, таким чином, щоб були прикриті рот та ніс. Члени виборчої комісії можуть звернутися до виборців з проханням тимчасово зняти маску для підтвердження особи;

мінімізувати час перебування у приміщенні для голосування;

утриматися від відвідування приміщень для голосування разом з дітьми;

після виходу з приміщення для голосування залишити одноразові рукавички, інші одноразові засоби індивідуального захисту в контейнерах/урнах для централізованого збору та утилізації використаних засобів індивідуального захисту;

за можливості для здійснення голосування використовувати особисту ручку.

Для випадків, коли у виборця, який прийшов на виборчу дільницю, виявлено підвищення температури тіла понад 37,2 °С та/або симптоми респіраторних захворювань, у приміщенні для голосування на кожній з виборчих дільниць необхідно облаштувати відокремлені кабіну та виборчу скриньку для голосування.

12\. Виборцям, які підлягають самоізоляції, рекомендується здійснювати голосування за місцем перебування. Виборці, які виявили бажання проголосувати за місцем перебування, не пізніше 20 години останньої п’ятниці перед днем виборів повинні подати заяву з доданою довідкою медичної установи про стан їх здоров’я для прийняття відповідною дільничною виборчою комісією на її засіданні рішення щодо їх включення до витягу із списків виборців для голосування за місцем їх перебування.

13\. Члени виборчої комісії та особи, що забезпечують виборчий процес у приміщенні виборчої комісії, приміщенні для голосування та перед входом до цих приміщень, розміщуються з дотриманням вимог фізичного дистанціювання (відстань між посадковими місцями не менше 1 метра) або із застосуванням фізичних бар’єрів (наприклад, прозорі екрани).

14\. У день виборів у приміщенні для голосування визначеним виборчою комісією членом комісії або балансоутримувачем приміщення здійснюється регулярне, не рідше ніж один раз на дві години, протирання контактних поверхонь (дверні ручки, поручні, сидіння тощо) дезінфікуючими засобами без переривання виборчого процесу.

Обробка окремих частин виборчих скриньок допускається без безпосереднього нанесення/розпилювання дезінфікуючої речовини на поверхню скриньки. Не допускається потрапляння такої речовини та засобів усередину виборчої скриньки.

Проведення вологого прибирання приміщення виборчої комісії, приміщення для голосування, санітарних кімнат (за наявності) з використанням мийних та дезінфікуючих засобів здійснюється не рідше ніж один раз на чотири години під час роботи виборчої комісії чи в день голосування.

За сприятливих погодних умов вікна на виборчій дільниці повинні бути відчинені, а вхідні та вихідні двері зафіксовані у постійному відкритому стані. В іншому разі у приміщенні для голосування необхідно забезпечити регулярне провітрювання.

15\. Члени виборчої комісії, офіційні спостерігачі, поліцейські, працівники органів, закладів, установ, на території яких розташовані приміщення для голосування та приміщення виборчих комісій, інші особи, які забезпечують виборчий процес та перебувають у приміщенні виборчої комісії, приміщенні для голосування, зобов’язані бути одягненими у захисну маску (респіратор без клапана видиху) та/або захисний щиток.

У разі виявлення випадку гострої респіраторної хвороби COVID-19, спричиненої коронавірусом SARS-CoV-2, в одного із членів виборчої комісії всі інші члени виборчої комісії можуть продовжувати виконувати свої функції за відсутності симптомів респіраторних захворювань. У разі наявності контакту з хворим без застосування засобів індивідуального захисту такі члени виборчої комісії направляються на самоізоляцію в порядку, встановленому законодавством.

Під час організації голосування виборців за місцем перебування члени виборчої комісії та особи, які забезпечують виборчий процес, зобов’язані перебувати в приміщеннях у рукавичках, захисній масці (респіраторі без клапана видиху) та/або захисному щитку.

Виборцю необхідно самостійно, не передаючи документ в руки членам виборчої комісії, показати документ, який підтверджує особу та громадянство України. При цьому виборець самостійно (за можливості) перегортає сторінку документа для повного ознайомлення з його даними членами виборчої комісії.

Після кожного відвідування місця перебування виборця (крім голосування на спеціальних виборчих дільницях) членами виборчої комісії та особами, які забезпечують виборчий процес, використані захисні маски та рукавички підлягають утилізації, а захисні щитки та канцелярське приладдя, що видається виборцю, - дезінфекційній обробці.

16\. На спеціальних виборчих дільницях можуть встановлюватися додаткові протиепідемічні заходи відповідно до встановленого режиму перебування закладу чи установи, на території яких розташована виборча дільниця.

До роботи на спеціальних виборчих дільницях, утворених у стаціонарних закладах охорони здоров’я та в установах виконання покарань, слідчих ізоляторах, членам виборчої комісії, офіційним спостерігачам, поліцейським, іншим особам, які забезпечують виборчий процес та перебувають у приміщенні виборчої комісії, приміщенні для голосування, рекомендується не пізніше ніж за 72 години до дня виборів пройти тестування на наявність гострої респіраторної хвороби COVID-19, спричиненої коронавірусом SARS-CoV-2, методом полімеразної ланцюгової реакції та брати участь у роботі виборчої комісії за умови отримання негативного результату.

17\. Під час транспортування виборчої документації в автомобілі рекомендується забезпечувати постійне провітрювання.

Після транспортування виборчої документації необхідно провести дезінфекцію салону відповідного транспортного засобу.

18\. Після завершення підрахунку голосів, передачі протоколів, виборчих бюлетенів та іншої передбаченої виборчої документації у приміщенні виборчої комісії, приміщенні для голосування балансоутримувачем такого приміщення проводиться дезінфекція.

  

ЗАТВЕРДЖЕНО  
постановою Кабінету Міністрів України  
від 9 грудня 2020 р. № 1236  
(в редакції постанови Кабінету Міністрів України  
[від 7 квітня 2021 р. № 329](/go/329-2021-%D0%BF) )

ПЕРЕЛІК  
основних видів економічної діяльності, стосовно яких здійснюються обмежувальні протиепідемічні заходи, запроваджені з метою запобігання поширенню на території окремих адміністративно-територіальних одиниць гострої респіраторної хвороби COVID-19, спричиненої коронавірусом SARS-CoV-2, що призводять до тимчасової зупинки роботи суб’єктів господарювання, в яких працюють застраховані особи, та фізичних осіб - підприємців\*\*

Код

Розділ

Назва

Довідник

45.32

45

Роздрібна торгівля деталями та приладдям для автотранспортних засобів

2010

47.19

47

Інші види роздрібної торгівлі в неспеціалізованих магазинах

2010

47.41

47

Роздрібна торгівля комп’ютерами, периферійним устаткуванням і програмним забезпеченням у спеціалізованих магазинах

2010

47.43

47

Роздрібна торгівля в спеціалізованих магазинах електронною апаратурою побутового призначення для приймання, записування, відтворення звуку й зображення

2010

47.51

47

Роздрібна торгівля текстильними товарами в спеціалізованих магазинах

2010

47.52

47

Роздрібна торгівля залізними виробами, будівельними матеріалами та санітарно-технічними виробами в спеціалізованих магазинах

2010

47.53

47

Роздрібна торгівля килимами, килимовими виробами, покриттям для стін і підлоги в спеціалізованих магазинах

2010

47.54

47

Роздрібна торгівля побутовими електротоварами в спеціалізованих магазинах

2010

47.59

47

Роздрібна торгівля меблями, освітлювальним приладдям та іншими товарами для дому в спеціалізованих магазинах

2010

47.61

47

Роздрібна торгівля книгами в спеціалізованих магазинах

2010

47.63

47

Роздрібна торгівля аудіо- та відеозаписами в спеціалізованих магазинах

2010

47.64

47

Роздрібна торгівля спортивним інвентарем у спеціалізованих магазинах

2010

47.65

47

Роздрібна торгівля іграми та іграшками в спеціалізованих магазинах

2010

47.71

47

Роздрібна торгівля одягом у спеціалізованих магазинах

2010

47.72

47

Роздрібна торгівля взуттям і шкіряними виробами в спеціалізованих магазинах

2010

47.76\*

47

Роздрібна торгівля квітами, рослинами, насінням, добривами, домашніми тваринами та кормами для них у спеціалізованих магазинах

2010

47.77

47

Роздрібна торгівля годинниками та ювелірними виробами в спеціалізованих магазинах

2010

47.78

47

Роздрібна торгівля іншими невживаними товарами в спеціалізованих магазинах

2010

47.79

47

Роздрібна торгівля уживаними товарами в магазинах

2010

47.82

47

Роздрібна торгівля з лотків і на ринках текстильними виробами, одягом і взуттям

2010

47.89

47

Роздрібна торгівля з лотків і на ринках іншими товарами

2010

47.99

47

Інші види роздрібної торгівлі поза магазинами

2010

56.10

56

Діяльність ресторанів, надання послуг мобільного харчування

2010

56.21

56

Постачання готових страв для подій

2010

56.30

56

Обслуговування напоями

2010

59.14

59

Демонстрація кінофільмів

2010

82.30

82

Організування конгресів і торговельних виставок

2010

90.01

90

Театральна та концертна діяльність

2010

90.02

90

Діяльність щодо підтримання театральних і концертних заходів

2010

90.04

90

Функціювання театральних і концертних залів

2010

91.01

91

Функціювання бібліотек і архівів

2010

91.02

91

Функціювання музеїв

2010

93.11

93

Функціювання спортивних споруд

2010

93.12

93

Діяльність спортивних клубів

2010

93.13

93

Діяльність фітнес-центрів

2010

93.21

93

Функціювання атракціонів і тематичних парків

2010

93.29

93

Організування інших видів відпочинку та розваг

2010

96.01\*

96

Прання та хімічне чищення текстильних і хутряних виробів

2010

96.04

96

Діяльність із забезпечення фізичного комфорту

2010

\_\_\_\_\_\_\_\_\_\_  
\* Застосовується для виплат найманим працівникам суб’єктів господарювання у зв’язку із втратою частини заробітної плати та фізичним особам - підприємцям у зв’язку із втратою частини доходу внаслідок запроваджених у лютому - березні 2021 р. обмежувальних протиепідемічних заходів, введених з метою запобігання поширенню на території окремих адміністративно-територіальних одиниць гострої респіраторної хвороби COVID-19, спричиненої коронавірусом SARS-CoV-2.  
\*\* Застосовується для виплат найманим працівникам суб’єктів господарювання у зв’язку із втратою частини заробітної плати та фізичним особам - підприємцям у зв’язку із втратою частини доходу внаслідок запроваджених у квітні - серпні 2021 р. обмежувальних протиепідемічних заходів, введених з метою запобігання поширенню на території окремих адміністративно-територіальних одиниць гострої респіраторної хвороби COVID-19, спричиненої коронавірусом SARS-CoV-2.

{Перелік в редакції Постанови КМ [№ 329 від 07.04.2021](/go/329-2021-%D0%BF) ; із змінами, внесеними згідно з Постановами КМ [№ 374 від 21.04.2021](/go/374-2021-%D0%BF) , [№ 1003 від 20.09.2021](/go/1003-2021-%D0%BF) }

  

ЗАТВЕРДЖЕНО  
постановою Кабінету Міністрів України  
від 9 грудня 2020 р. № 1236

ЗМІНИ,  
що вносяться до актів Кабінету Міністрів України

1\. У [пункті 1](/go/338-2020-%D1%80) розпорядження Кабінету Міністрів України від 25 березня 2020 р. № 338 “Про переведення єдиної державної системи цивільного захисту у режим надзвичайної ситуації” - із змінами, внесеними постановою Кабінету Міністрів України від 17 червня 2020 р. № 500 (Офіційний вісник України, 2020 р., № 52, ст. 1626) і розпорядженням Кабінету Міністрів України від 28 жовтня 2020 р. № 1355, цифри і слова “31 грудня 2020 року” замінити цифрами і словами “28 лютого 2021 року”.

2\. У постанові Кабінету Міністрів України від 22 липня 2020 р. [№ 641](/go/641-2020-%D0%BF) “Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2” (Офіційний вісник України, 2020 р., № 63, ст. 2029, № 71, ст. 2271, № 85, ст. 2742, № 93, ст. 3006) - із змінами, внесеними постановою Кабінету Міністрів України від 2 грудня 2020 р. № 1198:

1) у [пункті 1](/go/641-2020-%D0%BF) цифри “31” замінити цифрами “19”;

2) [пункт 15](/go/641-2020-%D0%BF) [- 1](/go/641-2020-%D0%BF) після слів “відповідний бюджетний період” доповнити словами “, та під час здійснення заходів за рахунок коштів державного (місцевого) бюджету, отриманих як надходження в рамках програм допомоги і грантів Європейського Союзу, урядів іноземних держав, міжнародних організацій, донорських установ та як кредити (позики), залучені державою від іноземних держав, іноземних фінансових установ і міжнародних фінансових організацій, а також під час здійснення оплати послуг, пов’язаних з управлінням державним (місцевим) боргом, витрати за якими провадяться за рахунок коштів державного (місцевого) бюджету в межах бюджетних призначень на обслуговування державного (місцевого) боргу”.

3\. [Пункт 3](/go/1198-2020-%D0%BF) постанови Кабінету Міністрів України від 2 грудня 2020 р. № 1198 “Про внесення змін до постанов Кабінету Міністрів України від 4 грудня 2019 р. № 1070 і від 22 липня 2020 р. № 641” після слів “відповідний бюджетний період” доповнити словами “, а також під час здійснення заходів за рахунок коштів бюджету, отриманих як надходження в рамках програм допомоги і грантів Європейського Союзу, урядів іноземних держав, міжнародних організацій, донорських установ та як кредити (позики), залучені державою від іноземних держав, іноземних фінансових установ і міжнародних фінансових організацій”.

  

ЗАТВЕРДЖЕНО  
постановою Кабінету Міністрів України  
від 9 грудня 2020 р. № 1236

ПЕРЕЛІК  
постанов Кабінету Міністрів України, що втратили чинність

1\. [Пункти 10](/go/641-2020-%D0%BF), [15](/go/641-2020-%D0%BF), [17-46](/go/641-2020-%D0%BF) [- 4](/go/641-2020-%D0%BF) постанови Кабінету Міністрів України від 22 липня 2020 р. № 641 “Про встановлення карантину та запровадження посилених протиепідемічних заходів на території із значним поширенням гострої респіраторної хвороби COVID-19, спричиненої коронавірусом SARS-CoV-2” (Офіційний вісник України, 2020 р., № 63, ст. 2029).

2\. [Підпункти 3](/go/712-2020-%D0%BF), [6](/go/712-2020-%D0%BF), [8-11](/go/712-2020-%D0%BF) пункту 2 змін, що вносяться до постанов Кабінету Міністрів України від 24 квітня 2020 р. № 331 і від 22 липня 2020 р. № 641, затверджених постановою Кабінету Міністрів України від 12 серпня 2020 р. № 712 (Офіційний вісник України, 2020 р., № 67, ст. 2168).

3\. [Підпункти 4-6](/go/760-2020-%D0%BF) пункту 2 змін, що вносяться до актів Кабінету Міністрів України, затверджених постановою Кабінету Міністрів України від 26 серпня 2020 р. № 760 (Офіційний вісник України, 2020 р., № 71, ст. 2271).

4\. [Підпункти 1](/go/757-2020-%D0%BF) і [3](/go/757-2020-%D0%BF) пункту 1 змін, що вносяться до актів Кабінету Міністрів України, затверджених постановою Кабінету Міністрів України від 27 серпня 2020 р. № 757 (Офіційний вісник України, 2020 р., № 72, ст. 2288).

5\. [Постанова Кабінету Міністрів України від 9 вересня 2020 р.](/go/825-2020-%D0%BF) [№ 825](/go/825-2020-%D0%BF) “Про внесення змін до пункту 20 постанови Кабінету Міністрів України від 22 липня 2020 р. № 641” (Офіційний вісник України, 2020 р., № 76, ст. 2431).

6\. [Пункти 2](/go/846-2020-%D0%BF) і [3](/go/846-2020-%D0%BF) змін, що вносяться до постанови Кабінету Міністрів України від 22 липня 2020 р. № 641, затверджених постановою Кабінету Міністрів України від 14 вересня 2020 р. № 846 (Офіційний вісник України, 2020 р., № 78, ст. 2510).

7\. [Пункти 4-8](/go/848-2020-%D0%BF) змін, що вносяться до постанови Кабінету Міністрів України від 22 липня 2020 р. № 641, затверджених постановою Кабінету Міністрів України від 16 вересня 2020 р. № 848 (Офіційний вісник України, 2020 р., № 78, ст. 2511).

8\. [Пункти 1](/go/888-2020-%D0%BF) і [3](/go/888-2020-%D0%BF) змін, що вносяться до постанови Кабінету Міністрів України від 22 липня 2020 р. № 641, затверджених постановою Кабінету Міністрів України від 28 вересня 2020 р. № 888 (Офіційний вісник України, 2020 р., № 79, ст. 2560).

9\. [Пункти 9-12](/go/956-2020-%D0%BF) змін, що вносяться до постанови Кабінету Міністрів України від 22 липня 2020 р. № 641, затверджених постановою Кабінету Міністрів України від 13 жовтня 2020 р. № 956 (Офіційний вісник України, 2020 р., № 85, ст. 2742).

10\. [Пункти 3](/go/1100-2020-%D0%BF), [5](/go/1100-2020-%D0%BF), [7-9](/go/1100-2020-%D0%BF) змін, що вносяться до постанови Кабінету Міністрів України від 22 липня 2020 р. № 641, затверджених постановою Кабінету Міністрів України від 11 листопада 2020 р. № 1100 (Офіційний вісник України, 2020 р., № 93, ст. 3006).

11\. [Постанова Кабінету Міністрів України від 25 листопада 2020 р.](/go/1152-2020-%D0%BF) [№ 1152](/go/1152-2020-%D0%BF) “Про внесення зміни до пункту 10 постанови Кабінету Міністрів України від 22 липня 2020 р. № 641”.

12\. [Постанова Кабінету Міністрів України від 2 грудня 2020 р.](/go/1191-2020-%D0%BF) [№ 1191](/go/1191-2020-%D0%BF) “Про внесення змін до постанови Кабінету Міністрів України від 22 липня 2020 р. № 641”.

* * *

© [Офіційний вебпортал парламенту України  
https://www.rada.gov.ua/](https://data.rada.gov.ua)