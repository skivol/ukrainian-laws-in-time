## Верховна Рада України; Закон від 19.11.1992 № 2801-XII

# Основи законодавства України про охорону здоров\'я

#### Стан: Чинний

##### Ідентифікатор: 2801-12

------------------------------------------------------------------------

### Текст документа від 01.07.2022:

::: {#article}
<div>

[]{#n2}

  ---------------
  \[ image \]
  ЗАКОН УКРАЇНИ
  ---------------

</div>

[]{#n3}
Основи законодавства України про охорону здоров\'я

[]{#n4}
(Відомості Верховної Ради України (ВВР), 1993, № 4, ст.19)

[]{#n5}
{Вводиться в дію Постановою ВР\
[№ 2802-XII від 19.11.92](/go/2802-12), ВВР, 1993, № 4, ст.20}

[]{#n6}
{Із змінами, внесеними згідно з Декретом\
[№ 23-92 від 31.12.92](/go/23-92), ВВР, 1993, № 11, ст. 93\
Законами\
[№ 2978-XII від 03.02.93](/go/2978-12), ВВР, 1993, № 15, ст.132\
[№ 4039а-XII від 25.02.94](/go/4039%D0%B0-12), ВВР, 1994, № 28, ст.235\
[№ 183/94-ВР від 23.09.94](/go/183/94-%D0%B2%D1%80), ВВР, 1994, № 41, ст.376\
[№ 200/94-ВР від 13.10.94](/go/200/94-%D0%B2%D1%80), ВВР, 1994, № 45, ст.404\
[№ 70/97-ВР від 14.02.97](/go/70/97-%D0%B2%D1%80), ВВР, 1997, № 15, ст.115\
[№ 1489-III від 22.02.2000](/go/1489-14), ВВР, 2000, № 19, ст.143\
[№ 380-IV від 26.12.2002](/go/380-15), ВВР, 2003, № 10-11, ст.86\
[№ 1344-IV від 27.11.2003](/go/1344-15), ВВР, 2004, № 17-18, ст.250\
[№ 1694-IV від 20.04.2004](/go/1694-15), ВВР, 2005, № 4, ст.83\
[№ 1801-IV від 17.06.2004](/go/1801-15), ВВР, 2004, № 43-44, ст.493\
[№ 2285-IV від 23.12.2004](/go/2285-15), ВВР, 2005, № 7-8, ст.162\
[№ 2427-IV від 01.03.2005](/go/2427-15), ВВР, 2005, № 13, ст.231\
[№ 2505-IV від 25.03.2005](/go/2505-15), ВВР, 2005, № 17, № 18-19, ст.267\
[№ 2624-IV від 02.06.2005](/go/2624-15), ВВР, 2005, № 26, ст.355\
[№ 3235-IV від 20.12.2005](/go/3235-15), ВВР, 2006, № 9, № 10-11, ст.96\
[№ 3370-IV від 19.01.2006](/go/3370-15), ВВР, 2006, № 22, ст.184\
[№ 3421-IV від 09.02.2006](/go/3421-15), ВВР, 2006, № 22, ст.199\
[№ 489-V від 19.12.2006](/go/489-16), ВВР, 2007, № 7-8, ст.66\
[№ 657-V від 08.02.2007](/go/657-16), ВВР, 2007, № 16, ст.215\
[№ 997-V від 27.04.2007](/go/997-16), ВВР, 2007, № 33, ст.440\
[№ 1033-V від 17.05.2007](/go/1033-16), ВВР, 2007, № 34, ст.445}

[]{#n7}
{Додатково див. Рішення Конституційного Суду\
[№ 6-рп/2007 від 09.07.2007](/go/v0a6p710-07)}

[]{#n8}
{Із змінами, внесеними згідно із Законами\
[№ 107-VI від 28.12.2007](/go/107-17), ВВР, 2008, № 5-6, № 7-8, ст.78 - зміни діють по 31 грудня 2008 року\
[№ 121-VI від 12.02.2008](/go/121-17), ВВР, 2008, № 11, ст.108}

[]{#n9}
{Додатково див. Рішення Конституційного Суду\
[№ 10-рп/2008 від 22.05.2008](/go/v010p710-08)}

[]{#n10}
{Із змінами, внесеними згідно із Законами\
[№ 2592-VI від 07.10.2010](/go/2592-17), ВВР, 2011, № 10, ст.63\
[№ 3395-VI від 19.05.2011](/go/3395-17), ВВР, 2011, № 50, ст.537\
[№ 3611-VI від 07.07.2011](/go/3611-17), ВВР, 2012, № 14, ст.86\
[№ 4000-VI від 03.11.2011](/go/4000-17), ВВР, 2012, № 23, ст.241\
[№ 4196-VI від 20.12.2011](/go/4196-17), ВВР, 2012, № 30, ст.348\
[№ 5036-VI від 04.07.2012](/go/5036-17), ВВР, 2013, № 23, ст.223\
[№ 5081-VI від 05.07.2012](/go/5081-17), ВВР, 2013, № 30, ст.340\
[№ 5290-VI від 18.09.2012](/go/5290-17), ВВР, 2013, № 41, ст.549\
[№ 5460-VI від 16.10.2012](/go/5460-17), ВВР, 2014, № 2-3, ст.41\
[№ 694-VII від 19.11.2013](/go/694-18), ВВР, 2014, № 22, ст.793}

[]{#n11}
{Щодо втрати чинності Закону [№ 2592-VI від 07.10.2010](/go/2592-17) додатково див. Закон [№ 763-VII від 23.02.2014](/go/763-18), ВВР, 2014, № 12, ст.189}

[]{#n12}
{Із змінами, внесеними згідно із Законами\
[№ 1166-VII від 27.03.2014](/go/1166-18), ВВР, 2014, № 20-21, ст.745\
[№ 1194-VII від 09.04.2014](/go/1194-18), ВВР, 2014, № 25, ст.890\
[№ 1213-VII від 15.04.2014](/go/1213-18), ВВР, 2014, № 26, ст.894\
[№ 1590-VII від 04.07.2014](/go/1590-18), ВВР, 2014, № 36, ст.1184\
[№ 1697-VII від 14.10.2014](/go/1697-18), ВВР, 2015, № 2-3, ст.12\
[№ 76-VIII від 28.12.2014](/go/76-19), ВВР, 2015, № 6, ст.40 - щодо набрання чинності норм зазначеного Закону див. [\"Прикінцеві положення\"](/go/76-19)\
[№ 326-VIII від 09.04.2015](/go/326-19), ВВР, 2015, № 28, ст.237\
[№ 2002-VIII від 06.04.2017](/go/2002-19), ВВР, 2017, № 21, ст.245\
[№ 2168-VIII від 19.10.2017](/go/2168-19), ВВР, 2018, № 5, ст.31\
[№ 2204-VIII від 14.11.2017](/go/2204-19), ВВР, 2017, № 51-52, ст.447\
[№ 2205-VIII від 14.11.2017](/go/2205-19), ВВР, 2017, № 51-52, ст.448\
[№ 2206-VIII від 14.11.2017](/go/2206-19), ВВР, 2018, № 5, ст.32\
[№ 2427-VIII від 17.05.2018](/go/2427-19), ВВР, 2018, № 28, ст.232\
[№ 2581-VIII від 02.10.2018](/go/2581-19), ВВР, 2018, № 46, ст.371\
[№ 418-IX від 20.12.2019](/go/418-20), ВВР, 2020, № 28, ст.187\
[№ 421-IX від 20.12.2019](/go/421-20), ВВР, 2020, № 27, ст.176\
[№ 531-IX від 17.03.2020](/go/531-20), ВВР, 2020, № 16, ст.101\
[№ 539-IX від 30.03.2020](/go/539-20), ВВР, 2020, № 17, ст.107 - діє до 01.01.2021, з урахуванням змін, внесених Законом [№ 737-IX від 19.06.2020](/go/737-20)\
[№ 540-IX від 30.03.2020](/go/540-20), ВВР, 2020, № 18, ст.123\
[№ 587-IX від 07.05.2020](/go/587-20), ВВР, 2020, № 22, ст.157 - щодо дії Закону див. [пункт 2](/go/587-20) розділу II\
[№ 720-IX від 17.06.2020](/go/720-20), ВВР, 2020, № 47, ст.408\
[№ 749-IX від 03.07.2020](/go/749-20), ВВР, 2020, № 47, ст.411\
[№ 1053-IX від 03.12.2020](/go/1053-20), ВВР, 2021, № 8, ст.59 - вводиться в дію з [30.06.2021](/go/1053-20)\
[№ 1123-IX від 18.12.2020](/go/1123-20), ВВР, 2021, № 12, ст.98 - вводиться в дію з [14.02.2021](/go/1123-20)\
[№ 1357-IX від 30.03.2021](/go/1357-20), ВВР, 2021, № 29, ст.234\
[№ 1756-IX від 21.09.2021](/go/1756-20), ВВР, 2021, № 50, ст.402\
[№ 1822-IX від 21.10.2021](/go/1822-20), ВВР, 2022, № 1, ст.2\
[№ 1871-IX від 05.11.2021](/go/1871-20)\
[№ 1962-IX від 15.12.2021](/go/1962-20)\
[№ 1967-IX від 16.12.2021](/go/1967-20)\
[№ 2054-IX від 15.02.2022](/go/2054-20)}

[]{#n620}
{Установити, що у 2016 році норми і положення [частини другої статті 12](#n119) , [пункту \"ж\" частини першої статті 77](#n560) цього Закону застосовуються у порядку та розмірах, встановлених Кабінетом Міністрів України, виходячи з наявних фінансових ресурсів державного і місцевих бюджетів та бюджету Фонду соціального страхування України, згідно із Законом [№ 928-VIII від 25.12.2015](/go/928-19) }

[]{#n13}
{У тексті Основ законодавства України про охорону здоров\'я:

[]{#n618}
слова \"галузь\", \"подання\", \"державна виконавча влада\", \"Республіка Крим\" в усіх відмінках замінено відповідно словами \"сфера\", \"надання\", \"виконавча влада\", \"Автономна Республіка Крим\" у відповідному відмінку;

[]{#n614}
слова \"подавати\", \"подається\", \"подаватися\", \"подають\" замінено відповідно словами \"надавати\", \"надається\", \"надаватися\", \"надають\";

[]{#n615}
слова \"медико-санітарна допомога\" і \"лікувально-профілактична допомога\" в усіх відмінках замінено словами \"медична допомога\" у відповідному відмінку;

[]{#n616}
слова \"Міністерство охорони здоров\'я України\" в усіх відмінках замінено відповідно словами \"центральний орган виконавчої влади у сфері охорони здоров\'я\" у відповідному відмінку;

[]{#n617}
слово \"акредитованих\" виключено згідно із Законом [№ 3611-VI від 07.07.2011](/go/3611-17) }

[]{#n14}
{У тексті Закону слова \"центральний орган виконавчої влади у сфері охорони здоров\'я\" в усіх відмінках замінено словами \"центральний орган виконавчої влади, що забезпечує формування державної політики у сфері охорони здоров\'я\" у відповідному відмінку згідно із Законом [№ 5460-VI від 16.10.2012](/go/5460-17) }

[]{#n839}
{У тексті Закону слова \"технічні та інші засоби реабілітації\" в усіх відмінках замінено словами \"допоміжні засоби реабілітації\" у відповідному відмінку згідно із Законом [№ 1962-IX від 15.12.2021](/go/1962-20) }

[]{#n840}\

[]{#n15}
Кожна людина має природне невід\'ємне і непорушне право на охорону здоров\'я. Суспільство і держава відповідальні перед сучасним і майбутніми поколіннями за рівень здоров\'я і збереження генофонду народу України, забезпечують пріоритетність охорони здоров\'я в діяльності держави, поліпшення умов праці, навчання, побуту і відпочинку населення, розв\'язання екологічних проблем, вдосконалення медичної допомоги і запровадження здорового способу життя.

[]{#n16}
Основи законодавства України про охорону здоров\'я визначають правові, організаційні, економічні та соціальні засади охорони здоров\'я в Україні, регулюють суспільні відносини у цій сфері з метою забезпечення гармонійного розвитку фізичних і духовних сил, високої працездатності і довголітнього активного життя громадян, усунення факторів, що шкідливо впливають на їх здоров\'я, попередження і зниження захворюваності, інвалідності та смертності, поліпшення спадковості.

[]{#n17}
Розділ I\
ЗАГАЛЬНІ ПОЛОЖЕННЯ

[]{#n18}
Стаття 1. Законодавство України про охорону здоров\'я

[]{#n19}
Законодавство України про охорону здоров\'я базується на [Конституції України](/go/254%D0%BA/96-%D0%B2%D1%80) і складається з цих Основ та інших прийнятих відповідно до них актів законодавства, що регулюють суспільні відносини у сфері охорони здоров\'я.

[]{#n20}
Стаття 2. Міжнародні договори України в сфері охорони здоров\'я

[]{#n21}
Якщо міжнародним договором, згода на обов\'язковість якого надана Верховною Радою України, встановлено інші правила, ніж ті, що передбачені законодавством України про охорону здоров\'я, то застосовуються правила міжнародного договору.

[]{#n22}
{Стаття 2 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n23}
Стаття 3. Поняття і терміни, що вживаються в законодавстві про охорону здоров\'я

[]{#n24}
У цих Основах та інших актах законодавства про охорону здоров\'я основні поняття мають таке значення:

[]{#n823}
електронна система охорони здоров'я - інформаційно-комунікаційна система, що забезпечує автоматизацію ведення обліку медичних послуг та управління інформацією про охорону здоров'я, у тому числі медичною інформацією, шляхом створення, розміщення, оприлюднення та обміну інформацією, даними і документами в електронному вигляді, до складу якої входять центральна база даних та електронні медичні інформаційні системи, між якими забезпечено автоматичний обмін інформацією, даними та документами через відкритий програмний інтерфейс (API);

[]{#n822}
{Частину першу статті 3 доповнено терміном згідно із Законом [№ 1962-IX від 15.12.2021](/go/1962-20) }

[]{#n749}
життєдіяльність - здатність організму особи до участі у життєдіяльності/заняттєвої участі у спосіб і в межах, звичайних для людини;

[]{#n750}
{Частину першу статті 3 доповнено терміном згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n25}
здоров\'я - стан повного фізичного, психічного і соціального благополуччя, а не тільки відсутність хвороб і фізичних вад;

[]{#n26}
заклад охорони здоров'я - юридична особа незалежно від форми власності та організаційно-правової форми або її відокремлений підрозділ, основними завданнями яких є забезпечення медичного обслуговування населення та/або надання реабілітаційної допомоги на основі відповідної ліцензії та забезпечення професійної діяльності медичних (фармацевтичних) працівників і фахівців з реабілітації;

[]{#n621}
{Абзац частини першої статті 3 в редакції Законів [№ 2002-VIII від 06.04.2017](/go/2002-19) , [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n27}
медична допомога - діяльність професійно підготовлених медичних працівників, спрямована на профілактику, діагностику та лікування у зв\'язку з хворобами, травмами, отруєннями і патологічними станами, а також у зв\'язку з вагітністю та пологами;

[]{#n748}
{Абзац частини першої статті 3 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n825}
медична інформація - інформація про медичне обслуговування особи або його результати, викладена в уніфікованій формі відповідно до вимог, встановлених законодавством, у тому числі інформація про стан здоров'я, діагнози та будь-які документи, що стосуються здоров'я та обмеження повсякденного функціонування/ життєдіяльності людини;

[]{#n824}
{Частину першу статті 3 доповнено терміном згідно із Законом [№ 1962-IX від 15.12.2021](/go/1962-20) }

[]{#n673}
медична субсидія - безготівкова допомога, яка надається за рахунок коштів державного або місцевих бюджетів для оплати необхідних пацієнту медичних послуг та лікарських засобів;

[]{#n671}
{Частину першу статті 3 доповнено терміном згідно із Законом [№ 2168-VIII від 19.10.2017](/go/2168-19) }

[]{#n28}
медичне обслуговування - діяльність закладів охорони здоров'я, реабілітаційних закладів, відділень, підрозділів та фізичних осіб - підприємців, які зареєстровані та одержали відповідну ліцензію у встановленому законом порядку, у сфері охорони здоров'я, що не обов'язково обмежується медичною допомогою та/або реабілітаційною допомогою, але безпосередньо пов'язана з їх наданням;

[]{#n622}
{Абзац частини першої статті 3 в редакції Законів [№ 2002-VIII від 06.04.2017](/go/2002-19), [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n29}
мережа закладів охорони здоров\'я - сукупність закладів охорони здоров\'я, що забезпечують потреби населення у медичному обслуговуванні на відповідній території;

[]{#n30}
невідкладний стан людини - раптове погіршення фізичного або психічного здоров\'я, яке становить пряму та невідворотну загрозу життю та здоров\'ю людини або оточуючих її людей і виникає внаслідок хвороби, травми, отруєння або інших внутрішніх чи зовнішніх причин;

[]{#n31}
{Частину першу статті 3 доповнено новим абзацом згідно із Законом [№ 5081-VI від 05.07.2012](/go/5081-17) }

[]{#n751}
обмеження життєдіяльності - втрата особою внаслідок хвороби, травми (її наслідків), вроджених порушень або інших станів здоров'я здатності до участі у життєдіяльності/заняттєвої участі у спосіб і в межах, звичайних для людини;

[]{#n752}
{Частину першу статті 3 доповнено терміном згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n708}
особа, уповноважена на здійснення закупівель у сфері охорони здоров'я, - юридична особа, утворена центральним органом виконавчої влади, що забезпечує формування та реалізує державну політику у сфері охорони здоров'я, та уповноважена здійснювати закупівлі лікарських засобів, медичних виробів та допоміжних засобів до них і послуг за кошти державного бюджету для виконання програм та здійснення централізованих заходів з охорони здоров'я, а також за кошти грантів (субгрантів) для виконання програм Глобального фонду для боротьби із СНІДом, туберкульозом та малярією в Україні відповідно до закону. Особа, уповноважена на здійснення закупівель у сфері охорони здоров'я, має право безоплатно постачати (передавати) належні їй лікарські засоби, медичні вироби та допоміжні засоби до них і послуги структурним підрозділам з питань охорони здоров'я обласних, Київської та Севастопольської міських державних адміністрацій або суб'єктам господарювання, які мають ліцензію на провадження господарської діяльності з медичної практики;

[]{#n709}
{Частину першу статті 3 доповнено терміном згідно із Законом [№ 531-IX від 17.03.2020](/go/531-20) }

[]{#n32}
охорона здоров'я - система заходів, спрямованих на збереження та відновлення фізіологічних і психологічних функцій, оптимальної працездатності та соціальної активності людини при максимальній біологічно можливій індивідуальній тривалості її життя. Такі заходи здійснюють органи державної влади та органи місцевого самоврядування, їх посадові особи, заклади охорони здоров'я; фізичні особи - підприємці, які зареєстровані у встановленому законом порядку та одержали ліцензію на право провадження господарської діяльності з медичної практики; медичні та фармацевтичні працівники, фахівці з реабілітації, громадські об'єднання і громадяни;

[]{#n33}
{Частину першу статті 3 доповнено новим абзацом згідно із Законом [№ 5081-VI від 05.07.2012](/go/5081-17) ; в редакції Законів [№ 2002-VIII від 06.04.2017](/go/2002-19), [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n675}
оцінка медичних технологій - експертиза медичних технологій щодо клінічної ефективності, економічної доцільності, організаційних проблем та проблем безпеки для громадян у зв'язку з їх застосуванням;

[]{#n674}
{Частину першу статті 3 доповнено терміном згідно із Законом [№ 2168-VIII від 19.10.2017](/go/2168-19) }

[]{#n34}
пацієнт - фізична особа, яка звернулася за медичною та/або реабілітаційною допомогою або медичною послугою та/або якій така допомога або послуга надається;

[]{#n826}
{Визначення терміна статті 3 в редакції Закону [№ 1962-IX від 15.12.2021](/go/1962-20) }

[]{#n623}
послуга з медичного обслуговування населення (медична послуга) - послуга, у тому числі реабілітаційна, що надається пацієнту закладом охорони здоров'я, реабілітаційним закладом або фізичною особою - підприємцем, яка зареєстрована та одержала в установленому законом порядку ліцензію на провадження господарської діяльності з медичної практики, та оплачується її замовником. Замовником послуги з медичного обслуговування населення можуть бути держава, відповідні органи місцевого самоврядування, юридичні та фізичні особи, у тому числі пацієнт;

[]{#n624}
{Частину першу статті 3 доповнено новим абзацом згідно із Законом [№ 2002-VIII від 06.04.2017](/go/2002-19) ; в редакції Закону [№ 1962-IX від 15.12.2021](/go/1962-20) }

[]{#n35}
домедична допомога - невідкладні дії та організаційні заходи, спрямовані на врятування та збереження життя людини у невідкладному стані та мінімізацію наслідків впливу такого стану на її здоров\'я, що здійснюються на місці події особами, які не мають медичної освіти, але за своїми службовими обов\'язками повинні володіти основними практичними навичками з рятування та збереження життя людини, яка перебуває у невідкладному стані, та відповідно до закону зобов\'язані здійснювати такі дії та заходи;

[]{#n36}
{Частину першу статті 3 доповнено абзацом згідно із Законом [№ 5081-VI від 05.07.2012](/go/5081-17) }

[]{#n756}
реабілітаційна допомога у сфері охорони здоров'я (далі - реабілітаційна допомога) - діяльність фахівців з реабілітації у сфері охорони здоров'я, що передбачає здійснення комплексу заходів, спрямованих на оптимізацію функціонування осіб, які зазнають або можуть зазнати обмеження повсякденного функціонування у їхньому середовищі;

[]{#n759}
{Частину першу статті 3 доповнено терміном згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n757}
реабілітаційна послуга - послуга, що надається пацієнту реабілітаційним закладом, реабілітаційною установою, закладом охорони здоров'я, соціального захисту або іншим суб'єктом господарювання, які мають право надавати реабілітаційну допомогу згідно із законодавством, та оплачується її замовником. Замовником реабілітаційної послуги можуть бути держава, орган місцевого самоврядування, юридична або фізична особа, у тому числі пацієнт;

[]{#n760}
{Частину першу статті 3 доповнено терміном згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n758}
реабілітація - комплекс заходів, яких потребує особа, яка зазнає або може зазнавати обмеження повсякденного функціонування внаслідок стану здоров'я у взаємодії з її середовищем;

[]{#n761}
{Частину першу статті 3 доповнено терміном згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n37}
рідкісне (орфанне) захворювання - захворювання, яке загрожує життю людини або яке хронічно прогресує, призводить до скорочення тривалості життя громадянина або до його інвалідності, поширеність якого серед населення не частіше ніж 1:2000;

[]{#n38}
{Частину першу статті 3 доповнено абзацом згідно із Законом [№ 1213-VII від 15.04.2014](/go/1213-18) }

[]{#n753}
стан здоров'я - загальний показник для хвороб (гострих і хронічних), розладів, пошкоджень або травм. Стан здоров'я також може охоплювати інші обставини, такі як вагітність, старіння, стрес, вроджена аномалія або генетична схильність. Стани здоров'я кодуються за Міжнародною статистичною класифікацією хвороб та споріднених проблем охорони здоров'я;

[]{#n754}
{Частину першу статті 3 доповнено терміном згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n660}
телемедицина - комплекс дій, технологій та заходів, що застосовуються під час надання медичної допомоги з використанням засобів дистанційного зв'язку для обміну інформацією в електронній формі;

[]{#n659}
{Частину першу статті 3 доповнено терміном згідно із Законом [№ 2206-VIII від 14.11.2017](/go/2206-19) }

[]{#n39}
Зміст інших понять і термінів визначається законодавством України та спеціальними словниками понять і термінів Всесвітньої організації охорони здоров\'я.

[]{#n40}
{Текст статті 3 в редакції Закону [№ 3611-VI від 07.07.2011](/go/3611-17) }

[]{#n41}
Стаття 4. Основні принципи охорони здоров\'я

[]{#n42}
Основними принципами охорони здоров\'я в Україні є:

[]{#n43}
визнання охорони здоров\'я пріоритетним напрямом діяльності суспільства і держави, одним з головних чинників виживання та розвитку народу України;

[]{#n44}
дотримання прав і свобод людини і громадянина в сфері охорони здоров\'я та забезпечення пов\'язаних з ними державних гарантій;

[]{#n45}
гуманістична спрямованість, забезпечення пріоритету загальнолюдських цінностей над класовими, національними, груповими або індивідуальними інтересами, підвищений медико-соціальний захист найбільш вразливих верств населення;

[]{#n46}
рівноправність громадян, демократизм і загальнодоступність медичної і реабілітаційної допомоги та інших послуг в сфері охорони здоров\'я;

[]{#n762}
{Абзац п\'ятий статті 4 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n47}
відповідність завданням і рівню соціально-економічного та культурного розвитку суспільства, наукова обгрунтованість, матеріально-технічна і фінансова забезпеченість;

[]{#n48}
орієнтація на сучасні стандарти здоров'я, медичної та реабілітаційної допомоги, поєднання вітчизняних традицій і досягнень із світовим досвідом в сфері охорони здоров\'я;

[]{#n763}
{Абзац сьомий статті 4 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n49}
попереджувально-профілактичний характер, комплексний соціальний, екологічний, медичний та реабілітаційний підхід до охорони здоров\'я;

[]{#n764}
{Абзац восьмий статті 4 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n50}
багатоукладність економіки охорони здоров\'я і багатоканальність її фінансування, поєднання державних гарантій з демонополізацією та заохоченням підприємництва і конкуренції;

[]{#n51}
децентралізація державного управління, розвиток самоврядування закладів та самостійності працівників охорони здоров\'я на правовій і договірній основі.

[]{#n52}
Стаття 5. Охорона здоров\'я - загальний обов\'язок суспільства та держави

[]{#n53}
Державні, громадські або інші органи, підприємства, установи, організації, посадові особи та громадяни зобов\'язані забезпечити пріоритетність охорони здоров\'я у власній діяльності, не завдавати шкоди здоров\'ю населення і окремих осіб, у межах своєї компетенції надавати допомогу хворим, особам з інвалідністю та потерпілим від нещасних випадків, сприяти працівникам органів і закладів охорони здоров\'я в їх діяльності, а також виконувати інші обов\'язки, передбачені законодавством про охорону здоров\'я.

[]{#n698}
{Стаття 5 із змінами, внесеними згідно із Законом [№ 2581-VIII від 02.10.2018](/go/2581-19) }

[]{#n54}
Розділ II\
ПРАВА ТА ОБОВ\'ЯЗКИ ГРОМАДЯН У СФЕРІ ОХОРОНИ ЗДОРОВ\'Я

[]{#n55}
Стаття 6. Право на охорону здоров\'я

[]{#n56}
Кожний громадянин України має право на охорону здоров\'я, що передбачає:

[]{#n57}
а) життєвий рівень, включаючи їжу, одяг, житло, медичний догляд та соціальне обслуговування і забезпечення, який є необхідним для підтримання здоров\'я людини;

[]{#n58}
б) безпечне для життя і здоров\'я навколишнє природне середовище;

[]{#n59}
в) санітарно-епідемічне благополуччя території і населеного пункту, де він проживає;

[]{#n60}
г) безпечні і здорові умови праці, навчання, побуту та відпочинку;

[]{#n61}
д) кваліфіковану медичну та реабілітаційну допомогу, включаючи вільний вибір лікаря та фахівця з реабілітації, вибір методів лікування та реабілітації відповідно до рекомендацій лікаря та фахівця з реабілітації, вибір закладу охорони здоров'я;

[]{#n62}
{Пункт \"д\" частини першої статті 6 із змінами, внесеними згідно із Законом [№ 997-V від 27.04.2007](/go/997-16) ; в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n63}
е) достовірну та своєчасну інформацію про стан свого здоров\'я і здоров\'я населення, включаючи існуючі і можливі фактори ризику та їх ступінь;

[]{#n64}
є) участь в обговоренні проектів законодавчих актів і внесення пропозицій щодо формування державної політики в сфері охорони здоров\'я;

[]{#n65}
ж) участь в управлінні охороною здоров\'я та проведенні громадської експертизи з цих питань у порядку, передбаченому законодавством;

[]{#n66}
з) можливість об\'єднання в громадські організації з метою сприяння охороні здоров\'я;

[]{#n67}
и) правовий захист від будь-яких незаконних форм дискримінації, пов\'язаних із станом здоров\'я;

[]{#n68}
і) відшкодування заподіяної здоров\'ю шкоди;

[]{#n69}
ї) оскарження неправомірних рішень і дій працівників, закладів та органів охорони здоров\'я;

[]{#n70}
й) можливість проведення незалежної медичної експертизи відповідного типу у разі незгоди громадянина з висновком державної медичної експертизи, застосування до нього запобіжного заходу як до особи, стосовно якої передбачається застосування примусових заходів медичного характеру або вирішувалося питання про їх застосування, примусових заходів медичного характеру, примусового лікування, примусової госпіталізації та в інших випадках, коли діями працівників охорони здоров'я порушуються права громадянина України на охорону здоров'я;

[]{#n687}
{Пункт \"й\" частини першої статті 6 в редакції Закону [№ 2204-VIII від 14.11.2017](/go/2204-19) }

[]{#n71}
к) право пацієнта, який перебуває на стаціонарному лікуванні в закладі охорони здоров\'я, на допуск до нього інших медичних працівників, членів сім\'ї, опікуна, піклувальника, нотаріуса та адвоката, а також священнослужителя для відправлення богослужіння та релігійного обряду;

[]{#n72}
{Частину першу статті 6 доповнено пунктом \"к\" згідно із Законом [№ 997-V від 27.04.2007](/go/997-16) }

[]{#n662}
л) інформування про доступні медичні та реабілітаційні послуги із застосуванням телемедицини і телереабілітації.

[]{#n661}
{Частину першу статті 6 доповнено пунктом \"л\" згідно із Законом [№ 2206-VIII від 14.11.2017](/go/2206-19) ; в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n73}
Законами України можуть бути визначені й інші права громадян у сфері охорони здоров\'я.

[]{#n74}
{Частина друга статті 6 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n75}
Громадянам України, які перебувають за кордоном, гарантується право на охорону здоров\'я у формах і обсязі, передбачених міжнародними договорами, в яких бере участь Україна.

[]{#n76}
Стаття 7. Гарантії права на охорону здоров\'я

[]{#n77}
Держава згідно з [Конституцією України](/go/254%D0%BA/96-%D0%B2%D1%80) гарантує всім громадянам реалізацію їх прав у сфері охорони здоров\'я шляхом:

[]{#n78}
а) створення розгалуженої мережі закладів охорони здоров\'я;

[]{#n79}
б) організації і проведення системи державних і громадських заходів щодо охорони та зміцнення здоров\'я;

[]{#n80}
в) фінансування надання всім громадянам та іншим визначеним законом особам гарантованого обсягу медичних і реабілітаційних послуг та лікарських засобів у порядку, встановленому законом;

[]{#n676}
{Пункт \"в\" статті 7 в редакції Закону [№ 2168-VIII від 19.10.2017](/go/2168-19); із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n81}
г) здійснення державного і можливості громадського контролю та нагляду в сфері охорони здоров\'я;

[]{#n82}
д) організації державної системи збирання, обробки і аналізу соціальної, екологічної, спеціальної медичної та реабілітаційної статистичної інформації;

[]{#n765}
{Пункт \"д\" статті 7 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n83}
е) встановлення відповідальності за порушення прав і законних інтересів громадян у сфері охорони здоров\'я.

[]{#n84}
Стаття 8. Державний захист права на охорону здоров\'я

[]{#n85}
Держава визнає право кожного громадянина України на охорону здоров\'я і забезпечує його захист.

[]{#n86}
Кожен громадянин має право на безоплатне отримання у державних та комунальних закладах охорони здоров\'я медичної допомоги, до якої належать:

[]{#n87}
екстрена медична допомога;

[]{#n88}
первинна медична допомога;

[]{#n89}
вторинна (спеціалізована) медична допомога, що надається за медичними показаннями у порядку, встановленому центральним органом виконавчої влади, що забезпечує формування державної політики у сфері охорони здоров\'я;

[]{#n90}
третинна (високоспеціалізована) медична допомога, що надається за медичними показаннями у порядку, встановленому центральним органом виконавчої влади, що забезпечує формування державної політики у сфері охорони здоров\'я;

[]{#n91}
паліативна допомога, що надається за [медичними показаннями](/go/z0230-13) у [порядку](/go/z0229-13), встановленому центральним органом виконавчої влади, що забезпечує формування державної політики у сфері охорони здоров\'я.

[]{#n92}
{Статтю 8 доповнено новою частиною згідно із Законом [№ 3611-VI від 07.07.2011](/go/3611-17) }

[]{#n93}
Держава гарантує безоплатне надання медичної допомоги у державних та комунальних закладах охорони здоров'я за епідемічними показаннями. Держава також гарантує безоплатне проведення медико-соціальної експертизи, судово-медичної та судово-психіатричної експертизи, патологоанатомічних розтинів та пов'язаних з ними досліджень у порядку, встановленому законодавством.

[]{#n94}
{Статтю 8 доповнено новою частиною згідно із Законом [№ 3611-VI від 07.07.2011](/go/3611-17) ; в редакції Закону [№ 2168-VIII від 19.10.2017](/go/2168-19) }

[]{#n679}
Держава гарантує громадянам України та іншим визначеним законом особам надання необхідних медичних послуг та лікарських засобів за рахунок коштів Державного бюджету України на умовах та в порядку, встановлених законодавством.

[]{#n678}
{Статтю 8 доповнено новою частиною згідно із Законом [№ 2168-VIII від 19.10.2017](/go/2168-19) }

[]{#n95}
У разі порушення законних прав і інтересів громадян у сфері охорони здоров\'я відповідні державні, громадські або інші органи, підприємства, установи та організації, їх посадові особи і громадяни зобов\'язані вжити заходів щодо поновлення порушених прав, захисту законних інтересів та відшкодування заподіяної шкоди.

[]{#n96}
Судовий захист права на охорону здоров\'я здійснюється у порядку, встановленому законодавством.

[]{#n681}
Розроблення галузевих стандартів у сфері охорони здоров'я, проведення державної оцінки медичних технологій здійснюються у [порядку](/go/1300-2020-%D0%BF), встановленому Кабінетом Міністрів України.

[]{#n680}
{Статтю 8 доповнено частиною сьомою згідно із Законом [№ 2168-VIII від 19.10.2017](/go/2168-19) }

[]{#n97}
Стаття 9. Обмеження прав громадян, пов\'язані із станом їх здоров\'я

[]{#n98}
На підставах і в порядку, передбачених законами України, громадяни можуть бути визнані тимчасово або постійно не придатними за станом здоров\'я до професійної або іншої діяльності, пов\'язаної з підвищеною небезпекою для оточуючих, а також з виконанням певних державних функцій.

[]{#n99}
Застосування запобіжних заходів до особи, стосовно якої передбачається застосування примусових заходів медичного характеру або вирішувалося питання про їх застосування, примусових заходів медичного характеру стосовно осіб, які вчинили суспільно небезпечні діяння, примусового лікування до осіб, які вчинили кримінальні правопорушення та мають хворобу, що становить небезпеку для здоров'я інших осіб, обмеження прав інших громадян у вигляді примусового лікування, примусової госпіталізації або у зв'язку із встановленням карантину допускаються виключно з підстав і в порядку, передбачених законом.

[]{#n688}
{Частина друга статті 9 в редакції Закону [№ 2204-VIII від 14.11.2017](/go/2204-19) ; із змінами, внесеними згідно із Законом [№ 720-IX від 17.06.2020](/go/720-20) }

[]{#n100}
Рішення про обмеження прав громадян, пов\'язані із станом їх здоров\'я, можуть бути оскаржені в судовому порядку.

[]{#n101}
Стаття 10. Обов\'язки громадян у сфері охорони здоров\'я

[]{#n102}
Громадяни України зобов\'язані:

[]{#n103}
а) піклуватись про своє здоров\'я та здоров\'я дітей, не шкодити здоров\'ю інших громадян;

[]{#n104}
б) у передбачених законодавством випадках проходити профілактичні медичні огляди і робити щеплення;

[]{#n105}
в) вживати передбачених [Законом України](/go/5081-17) \"Про екстрену медичну допомогу\", заходів для забезпечення надання екстреної медичної допомоги іншим особам, які знаходяться у невідкладному стані;

[]{#n106}
{Пункт \"в\" статті 10 в редакції Закону [№ 5081-VI від 05.07.2012](/go/5081-17) }

[]{#n107}
г) виконувати інші обов\'язки, передбачені законодавством про охорону здоров\'я.

[]{#n108}
Стаття 11. Права і обов\'язки іноземців та осіб без громадянства

[]{#n109}
{У назві та тексті статті 11 слова \"іноземні громадяни\" в усіх відмінках замінено словом \"іноземці\" у відповідному відмінку згідно із Законом [№ 5460-VI від 16.10.2012](/go/5460-17) }

[]{#n110}
Іноземці та особи без громадянства, які постійно проживають на території України, особи, яких визнано біженцями або особами, які потребують додаткового захисту, користуються такими ж правами і несуть такі ж обов\'язки в сфері охорони здоров\'я, як і громадяни України, якщо інше не передбачено міжнародними договорами чи законами України.

[]{#n111}
{Частина перша статті 11 із змінами, внесеними згідно із Законами [№ 5290-VI від 18.09.2012](/go/5290-17) , [№ 5460-VI від 16.10.2012](/go/5460-17) }

[]{#n112}
Права та обов\'язки в сфері охорони здоров\'я іноземців та осіб без громадянства, які тимчасово перебувають на території України, визначаються законами України і відповідними міжнародними договорами.

[]{#n113}
{Частина друга статті 11 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n114}
Розділ III\
ОСНОВИ ОРГАНІЗАЦІЇ ОХОРОНИ ЗДОРОВ\'Я

[]{#n115}
Стаття 12. Охорона здоров\'я - пріоритетний напрям державної діяльності

[]{#n116}
Охорона здоров\'я - один з пріоритетних напрямів державної діяльності. Держава формує політику охорони здоров\'я в Україні та забезпечує її реалізацію.

[]{#n117}
{Дію частини другої статті 12 зупинено на 2004 рік згідно із Законом [№ 1344-IV від 27.11.2003](/go/1344-15) }

[]{#n118}
{Дію частини другої статті 12 зупинено на 2003 рік згідно із Законом [№ 380-IV від 26.12.2002](/go/380-15) }

[]{#n119}
Державна політика охорони здоров\'я забезпечується бюджетними асигнуваннями в розмірі, що відповідає її науково обгрунтованим потребам, але не менше десяти відсотків національного доходу.

[]{#n120}
Стаття 13. Формування державної політики охорони здоров\'я

[]{#n121}
Основу державної політики охорони здоров\'я формує Верховна Рада України шляхом закріплення конституційних і законодавчих засад охорони здоров\'я, визначення її мети, головних завдань, напрямів, принципів і пріоритетів, встановлення нормативів і обсягів бюджетного фінансування, створення системи відповідних кредитно-фінансових, податкових, митних та інших регуляторів, затвердження загальнодержавних програм охорони здоров\'я.

[]{#n122}
{Частина перша статті 13 із змінами, внесеними згідно із Законом [№ 3421-IV від 09.02.2006](/go/3421-15) }

[]{#n123}
{Частину другу статті 13 виключено на підставі Закону [№ 5460-VI від 16.10.2012](/go/5460-17) }

[]{#n124}
Складовою частиною державної політики охорони здоров\'я в Україні є політика охорони здоров\'я в Автономній Республіці Крим, місцеві і регіональні комплексні та цільові програми, що формуються Верховною Радою Автономної Республіки Крим, органами місцевого самоврядування та відображають специфічні потреби охорони здоров\'я населення, яке проживає на відповідних територіях.

[]{#n125}
{Частина третя статті 13 із змінами, внесеними згідно із Законом [№ 3611-VI від 07.07.2011](/go/3611-17) }

[]{#n126}
Стаття 14. Реалізація державної політики охорони здоров\'я

[]{#n127}
Реалізація державної політики охорони здоров\'я покладається на органи виконавчої влади.

[]{#n128}
{Частину другу статті 14 виключено на підставі Закону [№ 5460-VI від 16.10.2012](/go/5460-17) }

[]{#n129}
{Частину третю статті 14 виключено на підставі Закону [№ 5460-VI від 16.10.2012](/go/5460-17) }

[]{#n130}
Кабінет Міністрів України організує розробку та здійснення державних цільових програм, створює економічні, правові та організаційні механізми, що стимулюють ефективну діяльність в сфері охорони здоров\'я, забезпечує розвиток мережі закладів охорони здоров\'я, укладає міжурядові угоди і координує міжнародне співробітництво з питань охорони здоров\'я, а також в межах своєї компетенції здійснює інші повноваження, покладені на органи виконавчої влади в сфері охорони здоров\'я.

[]{#n131}
{Частина четверта статті 14 із змінами, внесеними згідно із Законом [№ 3421-IV від 09.02.2006](/go/3421-15) }

[]{#n132}
Міністерства, інші центральні органи виконавчої влади в межах своєї компетенції розробляють програми і прогнози в сфері охорони здоров\'я, визначають єдині науково обгрунтовані державні стандарти, критерії та вимоги, що мають сприяти охороні здоров\'я населення, здійснюють державний контроль і нагляд та іншу виконавчо-розпорядчу діяльність в сфері охорони здоров\'я.

[]{#n133}
{Частина п\'ята статті 14 із змінами, внесеними згідно із Законами [№ 3611-VI від 07.07.2011](/go/3611-17) , [№ 421-IX від 20.12.2019](/go/421-20) }

[]{#n134}
Рада міністрів Автономної Республіки Крим, місцеві державні адміністрації, а також органи місцевого самоврядування реалізують державну політику у сфері охорони здоров\'я в межах своїх повноважень, передбачених законодавством.

[]{#n135}
{Частина шоста статті 14 в редакції Закону [№ 3611-VI від 07.07.2011](/go/3611-17) }

[]{#n702}
Виконавчі органи сільських, селищних, міських рад здійснюють управління комунальними закладами охорони здоров'я, організацію їх матеріально-технічного, кадрового та фінансового забезпечення відповідно до закону.

[]{#n701}
{Статтю 14 доповнено частиною сьомою згідно із Законом [№ 421-IX від 20.12.2019](/go/421-20) }

[]{#n136}
Стаття 14 - 1 . Система стандартів у сфері охорони здоров\'я

[]{#n137}
Систему стандартів у сфері охорони здоров\'я складають державні соціальні нормативи та галузеві стандарти.

[]{#n138}
Державні соціальні нормативи у сфері охорони здоров\'я встановлюються відповідно до [Закону України](/go/2017-14) \"Про державні соціальні стандарти та державні соціальні гарантії\".

[]{#n139}
Галузевими стандартами у сфері охорони здоров\'я є:

[]{#n140}
стандарт медичної допомоги (медичний стандарт) - сукупність норм, правил і нормативів, а також показники (індикатори) якості надання медичної допомоги відповідного виду, які розробляються з урахуванням сучасного рівня розвитку медичної науки і практики;

[]{#n141}
клінічний протокол - уніфікований документ, який визначає вимоги до діагностичних, лікувальних, профілактичних методів надання медичної допомоги та їх послідовність;

[]{#n766}
{Абзац третій частини третьої статті 14 - 1 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n767}
протокол надання реабілітаційної допомоги у сфері охорони здоров'я - уніфікований документ, що визначає вимоги до реабілітаційних заходів та їх послідовність відповідно до напрямів реабілітації у сфері охорони здоров'я з урахуванням сучасного рівня розвитку міжнародної реабілітаційної науки і практики;

[]{#n768}
{Частину третю статті 14 - 1 доповнено новим абзацом згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n142}
табель матеріально-технічного оснащення - документ, що визначає мінімальний перелік обладнання, устаткування та засобів, необхідних для оснащення конкретного типу закладу охорони здоров'я, його підрозділу, а також для забезпечення діяльності фізичних осіб - підприємців, які провадять господарську діяльність з медичної практики за певною спеціальністю (спеціальностями) та/або мають право на надання реабілітаційної допомоги згідно із законодавством;

[]{#n769}
{Абзац п\'ятий частини третьої статті 14 - 1 в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n143}
лікарський формуляр - перелік зареєстрованих в Україні лікарських засобів, що включає ліки з доведеною ефективністю, допустимим рівнем безпеки, використання яких є економічно прийнятним.

[]{#n144}
Галузеві стандарти у сфері охорони здоров\'я розробляються і затверджуються центральним органом виконавчої влади, що забезпечує формування державної політики у сфері охорони здоров\'я.

[]{#n145}
Галузевими стандартами у сфері охорони здоров\'я є також інші норми, правила та нормативи, передбачені законами, які регулюють діяльність у сфері охорони здоров\'я.

[]{#n146}
Додержання стандартів медичної допомоги (медичних стандартів), клінічних протоколів, протоколів надання реабілітаційної допомоги, табелів матеріально-технічного оснащення є обов'язковим для всіх реабілітаційних закладів, закладів охорони здоров'я, їх відділень, підрозділів, а також для фізичних осіб - підприємців, які провадять господарську діяльність з медичної практики та/або мають право на надання реабілітаційної допомоги згідно із законодавством.

[]{#n770}
{Частина шоста статті 14 - 1 в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n147}
{Основи законодавства доповнено статтею 14 - 1 згідно із Законом [№ 3611-VI від 07.07.2011](/go/3611-17) }

[]{#n148}
Стаття 15. Органи охорони здоров\'я

[]{#n149}
Реалізацію державної політики у сфері охорони здоров'я забезпечують:

[]{#n150}
центральний орган виконавчої влади, що реалізує державну політику у сфері охорони здоров'я;

[]{#n151}
інші центральні органи виконавчої влади, які реалізують державну політику у сферах санітарного та епідемічного благополуччя населення, контролю якості та безпеки лікарських засобів, протидії ВІЛ-інфекції/СНІДу та інших соціально небезпечних захворювань.

[]{#n152}
Реалізацію державної політики у сфері охорони здоров'я в адміністративно-територіальних одиницях України здійснюють Рада міністрів Автономної Республіки Крим та місцеві державні адміністрації.

[]{#n153}
{Стаття 15 в редакції Закону [№ 5460-VI від 16.10.2012](/go/5460-17) }

[]{#n154}
Стаття 16. Заклади охорони здоров\'я

[]{#n155}
Органи державної влади та органи місцевого самоврядування сприяють розвитку закладів охорони здоров'я усіх форм власності.

[]{#n703}
{Частина перша статті 16 в редакції Закону [№ 421-IX від 20.12.2019](/go/421-20) }

[]{#n156}
Порядок створення, припинення закладів охорони здоров\'я, особливості діяльності та класифікація закладів визначаються законом.

[]{#n157}
Мережа державних і комунальних закладів охорони здоров\'я формується з урахуванням планів розвитку госпітальних округів, потреб населення у медичному обслуговуванні, необхідності забезпечення належної якості такого обслуговування, своєчасності, доступності для громадян, ефективного використання матеріальних, трудових і фінансових ресурсів. Існуюча мережа таких закладів не може бути скорочена.

[]{#n704}
{Частина третя статті 16 із змінами, внесеними згідно із Законом [№ 421-IX від 20.12.2019](/go/421-20) }

[]{#n158}
З метою забезпечення територіальної доступності якісної медичної допомоги населенню створюється госпітальний округ. Госпітальний округ - це сукупність закладів охорони здоров'я та фізичних осіб - підприємців, які зареєстровані в установленому законом порядку та одержали ліцензію на право провадження господарської діяльності з медичної практики, що забезпечують медичне обслуговування населення відповідної території. У межах госпітального округу визначаються опорні заклади охорони здоров'я. [Порядок створення госпітальних округів](/go/1074-2019-%D0%BF) та перелік опорних закладів охорони здоров'я затверджуються Кабінетом Міністрів України.

[]{#n705}
{Частина четверта статті 16 в редакції Закону [№ 421-IX від 20.12.2019](/go/421-20) }

[]{#n707}
Органи місцевого самоврядування здійснюють планування розвитку мережі закладів охорони здоров'я комунальної форми власності, приймають рішення про створення, припинення, реорганізацію чи перепрофілювання закладів охорони здоров'я самостійно з урахуванням плану розвитку госпітального округу.

[]{#n706}
{Статтю 16 доповнено новою частиною згідно із Законом [№ 421-IX від 20.12.2019](/go/421-20) }

[]{#n159}
Заклади охорони здоров'я можуть добровільно проходити акредитацію в [порядку](/go/765-97-%D0%BF), визначеному Кабінетом Міністрів України. Не підлягають обов'язковій акредитації аптечні заклади. Акредитація аптечних закладів може здійснюватися на добровільних засадах.

[]{#n619}
{Частина статті 16 із змінами, внесеними згідно із Законами [№ 326-VIII від 09.04.2015](/go/326-19) , [№ 2168-VIII від 19.10.2017](/go/2168-19) }

[]{#n160}
Заклад охорони здоров\'я провадить свою діяльність на підставі статуту (положення), що затверджується власником закладу (уповноваженим ним органом).

[]{#n161}
Керівником закладу охорони здоров\'я незалежно від форми власності може бути призначено лише особу, яка відповідає єдиним кваліфікаційним вимогам, що встановлюються центральним органом виконавчої влади, що забезпечує формування державної політики у сфері охорони здоров\'я.

[]{#n162}
Призначення на посаду та звільнення з посади керівника закладу охорони здоров\'я здійснюються відповідно до законодавства.

[]{#n163}
Керівники державних та комунальних закладів охорони здоров'я призначаються на посаду уповноваженим виконавчим органом управління власника закладу охорони здоров'я на конкурсній основі шляхом укладання з ними контракту на строк від трьох до п'яти років. [Порядок проведення конкурсу на зайняття посади керівника державного, комунального закладу охорони здоров'я](/go/1094-2017-%D0%BF) та [порядок укладання контракту з керівником державного, комунального закладу охорони здоров'я](/go/792-2019-%D0%BF), а також [типова форма](/go/792-2019-%D0%BF) такого контракту затверджуються Кабінетом Міністрів України.

[]{#n164}
{Частина статті 16 в редакції Законів [№ 694-VII від 19.11.2013](/go/694-18) , [№ 2002-VIII від 06.04.2017](/go/2002-19) }

[]{#n165}
Призначення на посаду та звільнення з посади керівників установ і закладів державної санітарно-епідеміологічної служби здійснюються відповідно до законодавства про забезпечення санітарного та епідемічного благополуччя населення.

[]{#n625}
Залежно від форми власності заклади охорони здоров'я утворюються та функціонують як державні, комунальні, приватні чи засновані на змішаній формі власності. Державні та комунальні заклади охорони здоров'я не підлягають приватизації.

[]{#n630}
{Статтю 16 доповнено частиною згідно із Законом [№ 2002-VIII від 06.04.2017](/go/2002-19) }

[]{#n626}
За організаційно-правовою формою заклади охорони здоров'я державної власності можуть утворюватися та функціонувати як державні некомерційні підприємства або державні установи.

[]{#n631}
{Статтю 16 доповнено частиною згідно із Законом [№ 2002-VIII від 06.04.2017](/go/2002-19) ; в редакції Закону [№ 1962-IX від 15.12.2021](/go/1962-20) }

[]{#n627}
За організаційно-правовою формою заклади охорони здоров'я комунальної власності можуть утворюватися та функціонувати як комунальні некомерційні підприємства або комунальні установи. Заклади охорони здоров'я комунальної власності можуть утворюватися та функціонувати шляхом здійснення співробітництва територіальних громад у формах, передбачених законом, у тому числі як спільне комунальне підприємство.

[]{#n632}
{Статтю 16 доповнено частиною згідно із Законом [№ 2002-VIII від 06.04.2017](/go/2002-19) ; із змінами, внесеними згідно із Законом [№ 421-IX від 20.12.2019](/go/421-20) }

[]{#n628}
Заклади охорони здоров'я приватної власності не обмежені у виборі організаційно-правової форми.

[]{#n633}
{Статтю 16 доповнено частиною згідно із Законом [№ 2002-VIII від 06.04.2017](/go/2002-19) }

[]{#n629}
Заклади охорони здоров'я комунальної та державної форми власності, що діють в організаційно-правовій формі установи, можуть бути реорганізовані, у тому числі шляхом перетворення, за рішенням власника або уповноваженого органу управління.

[]{#n634}
{Статтю 16 доповнено частиною згідно із Законом [№ 2002-VIII від 06.04.2017](/go/2002-19) ; в редакції Закону [№ 421-IX від 20.12.2019](/go/421-20) }

[]{#n166}
{Стаття 16 із змінами, внесеними згідно із Законами [№ 3370-IV від 19.01.2006](/go/3370-15) , [№ 2592-VI від 07.10.2010](/go/2592-17) ; в редакції Закону [№ 3611-VI від 07.07.2011](/go/3611-17) }

[]{#n167}
Стаття 17. Господарська діяльність у сфері охорони здоров\'я

[]{#n168}
Провадження господарської діяльності в сфері охорони здоров\'я, яка відповідно до закону підлягає ліцензуванню, дозволяється лише за наявності ліцензії.

[]{#n169}
Держава підтримує господарську діяльність у сфері охорони здоров\'я.

[]{#n170}
{Стаття 17 в редакції Закону [№ 3370-IV від 19.01.2006](/go/3370-15) }

[]{#n171}
Стаття 18. Фінансове забезпечення охорони здоров'я

[]{#n636}
Фінансове забезпечення охорони здоров'я може здійснюватися за рахунок коштів Державного бюджету України та місцевих бюджетів, коштів юридичних та фізичних осіб, а також з інших джерел, не заборонених законом.

[]{#n637}
Рівень фінансового забезпечення охорони здоров'я розраховується на підставі науково обґрунтованих нормативів.

[]{#n638}
Кошти Державного бюджету України та місцевих бюджетів, призначені на охорону здоров'я, використовуються, зокрема, для забезпечення медичної та реабілітаційної допомоги населенню, фінансування державних цільових і місцевих програм охорони здоров'я та фундаментальних наукових досліджень у цій сфері.

[]{#n771}
{Частина третя статті 18 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n639}
Фінансове забезпечення державних та комунальних закладів охорони здоров'я - бюджетних установ здійснюється відповідно до бюджетного законодавства.

[]{#n640}
Медична допомога надається безоплатно за рахунок бюджетних коштів у закладах охорони здоров'я та фізичними особами - підприємцями, які зареєстровані та одержали в установленому законом порядку ліцензію на провадження господарської діяльності з медичної практики, з якими головними розпорядниками бюджетних коштів укладені договори про медичне обслуговування населення.

[]{#n772}
Реабілітаційна допомога у сфері охорони здоров'я надається за рахунок бюджетних коштів у реабілітаційних закладах, закладах охорони здоров'я з реабілітаційним відділенням чи підрозділом, інших суб'єктах господарювання, які мають право на надання реабілітаційної допомоги згідно із законодавством та з якими головні розпорядники бюджетних коштів уклали договори про медичне обслуговування населення.

[]{#n773}
{Статтю 18 доповнено новою частиною згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n641}
Договори про медичне обслуговування укладаються у межах бюджетних коштів, передбачених на охорону здоров'я на відповідний бюджетний період, на підставі вартості та обсягу послуг з медичного обслуговування, замовником яких є держава або органи місцевого самоврядування. Вартість послуги з медичного обслуговування розраховується з урахуванням структури витрат, необхідних для надання такої послуги відповідно до галузевих стандартів у сфері охорони здоров'я. [Методика розрахунку вартості послуги з медичного обслуговування](/go/1075-2017-%D0%BF), перелік платних послуг з медичного обслуговування затверджуються Кабінетом Міністрів України.

[]{#n642}
Вимоги до надавача послуг з медичного обслуговування населення, з яким головними розпорядниками бюджетних коштів укладаються договори про медичне обслуговування населення, порядок укладання таких договорів та типова форма договору затверджуються Кабінетом Міністрів України.

[]{#n643}
Заклади охорони здоров'я можуть використовувати для підвищення рівня якості медичного обслуговування населення кошти, отримані від юридичних та фізичних осіб, якщо інше не встановлено законом. Заклади охорони здоров'я встановлюють плату за послуги з медичного обслуговування, що надаються поза договорами про медичне обслуговування населення, укладеними з головними розпорядниками бюджетних коштів, у порядку, встановленому законом.

[]{#n684}
Порядок укладення договорів про медичне обслуговування населення за програмою медичних гарантій та порядок визначення тарифів для оплати медичних послуг і лікарських засобів встановлюються [Законом України](/go/2168-19) \"Про державні фінансові гарантії медичного обслуговування населення\".

[]{#n686}
{Статтю 18 доповнено частиною згідно із Законом [№ 2168-VIII від 19.10.2017](/go/2168-19) }

[]{#n685}
Порядок призначення та надання медичних субсидій встановлюється Кабінетом Міністрів України.

[]{#n683}
{Статтю 18 доповнено частиною згідно із Законом [№ 2168-VIII від 19.10.2017](/go/2168-19) }

[]{#n180}
{Текст статті 18 із змінами, внесеними згідно із Законом [№ 3421-IV від 09.02.2006](/go/3421-15) ; в редакції Законів [№ 3611-VI від 07.07.2011](/go/3611-17) , [№ 2002-VIII від 06.04.2017](/go/2002-19) }

[]{#n181}
Стаття 19. Матеріально-технічне забезпечення охорони здоров\'я

[]{#n182}
Держава організовує матеріально-технічне забезпечення охорони здоров'я в обсязі, необхідному для надання населенню гарантованого рівня медичної та реабілітаційної допомоги. Всі заклади охорони здоров'я мають право самостійно вирішувати питання свого матеріально-технічного забезпечення. Держава сприяє виробництву медичної апаратури, інструментарію, обладнання, лабораторних реактивів, ліків, медичних виробів (виробів медичного призначення), допоміжнх засобів реабілітації, протезних і гігієнічних засобів та інших виробів, необхідних для охорони здоров'я, а також розвитку торгівлі цими виробами.

[]{#n774}
{Частина перша статті 19 в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n183}
З цією метою забезпечується реалізація державних цільових програм пріоритетного розвитку медичної, біологічної та фармацевтичної промисловості, виробництва медичних виробів (виробів медичного призначення), допоміжних засобів реабілітації, заохочуються підприємництво і міжнародне співробітництво в сфері матеріально-технічного забезпечення охорони здоров\'я, створюється система відповідних податкових, цінових, митних та інших пільг і регуляторів.

[]{#n184}
{Частина друга статті 19 із змінами, внесеними згідно із Законами [№ 3421-IV від 09.02.2006](/go/3421-15) , [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n185}
Держава забезпечує дотримання вимог закону щодо обмеження реклами лікарських засобів та може обмежувати експорт товарів, необхідних для охорони здоров\'я, і сировини для їх виготовлення, якщо це може зашкодити інтересам охорони здоров\'я населення України.

[]{#n186}
{Частина третя статті 19 із змінами, внесеними згідно із Законом [№ 4196-VI від 20.12.2011](/go/4196-17) }

[]{#n187}
Для забезпечення належної якості виробів, необхідних для охорони здоров\'я, їх застосування дозволяється лише після обов\'язкової апробації, здійснюваної у порядку, погодженому з центральним органом виконавчої влади, що забезпечує формування державної політики у сфері охорони здоров\'я.

[]{#n188}
Стаття 20. Наукове забезпечення охорони здоров\'я

[]{#n189}
Держава сприяє розвитку наукових досліджень у сфері охорони здоров\'я і впровадженню їх результатів у діяльність закладів і працівників охорони здоров\'я. Дослідження, що проводяться академічними і відомчими науковими установами, навчальними закладами та іншими науковими установами і підрозділами або окремими науковцями, фінансуються на конкурсній основі з державного бюджету, а також за рахунок будь-яких інших джерел фінансування, що не суперечать законодавству.

[]{#n190}
Всі державні цільові програми у сфері охорони здоров\'я та найважливіші заходи щодо їх здійснення підлягають науковій експертизі, яка проводиться відповідно до закону у провідних національних і міжнародних установах, визначених Кабінетом Міністрів України.

[]{#n191}
{Частина друга статті 20 із змінами, внесеними згідно із Законом [№ 3421-IV від 09.02.2006](/go/3421-15) }

[]{#n192}
Вищою науковою медичною установою України із статусом самоврядної організації і незалежною у проведенні досліджень і розробці напрямів наукового пошуку є Академія медичних наук України.

[]{#n193}
Стаття 21. Податкові та інші пільги в сфері охорони здоров\'я

[]{#n194}
Заклади охорони здоров\'я, особи, які здійснюють підприємницьку діяльність в сфері охорони здоров\'я, а також суб\'єкти господарювання, що виробляють продукцію, необхідну для забезпечення діяльності закладів охорони здоров\'я, користуються податковими та іншими пільгами, передбаченими законодавством.

[]{#n195}
Стаття 22. Державний контроль і нагляд в сфері охорони здоров\'я

[]{#n196}
Держава через спеціально уповноважені органи виконавчої влади здійснює контроль і нагляд за додержанням законодавства про охорону здоров\'я, державних стандартів, критеріїв та вимог, спрямованих на забезпечення здорового навколишнього природного середовища і санітарно-епідемічного благополуччя населення, нормативів професійної діяльності в сфері охорони здоров\'я, вимог Державної Фармакопеї, стандартів медичного обслуговування, медичних матеріалів і технологій та протоколів надання реабілітаційної допомоги.

[]{#n775}
{Стаття 22 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n197}
{Статтю 23 виключено на підставі Закону [№ 1697-VII від 14.10.2014](/go/1697-18) }

[]{#n200}
Стаття 24. Участь громадськості в охороні здоров\'я

[]{#n644}
Державні органи, заклади охорони здоров'я зобов'язані сприяти реалізації права громадян на участь в управлінні охороною здоров'я.

[]{#n645}
При державних та комунальних закладах охорони здоров'я, що надають медичну допомогу вторинного і третинного рівнів, з якими головними розпорядниками бюджетних коштів укладені договори про медичне обслуговування населення, за рішенням власника закладу охорони здоров'я (уповноваженого ним органу) утворюються спостережні ради з обов'язковим залученням представників громадськості (за їхньою згодою). Спостережні ради також можуть утворюватися за рішенням власника при інших закладах охорони здоров'я.

[]{#n646}
Спостережні ради розглядають питання, зокрема, щодо дотримання прав та забезпечення безпеки пацієнтів, додержання вимог законодавства при здійсненні медичного обслуговування населення закладом охорони здоров'я, фінансово-господарської діяльності закладу охорони здоров'я.

[]{#n647}
До складу спостережної ради закладу охорони здоров'я, крім представників власника закладу охорони здоров'я (уповноваженого ним органу) та відповідних органів виконавчої влади та/або органів місцевого самоврядування, входять (за їхньою згодою) депутати місцевих рад, представники громадськості та громадських об'єднань, діяльність яких спрямована на захист прав у сфері охорони здоров'я, організацій, що здійснюють професійне самоврядування у сфері охорони здоров'я.

[]{#n648}
Порядок утворення, права, обов'язки спостережної ради закладу охорони здоров'я і типове положення про неї затверджуються Кабінетом Міністрів України.

[]{#n649}
При закладах охорони здоров'я з метою сприяння їх діяльності можуть також утворюватися опікунські ради, до складу яких (за їхньою згодою) можуть включатися благодійники, представники громадськості та громадських об'єднань, благодійних, релігійних організацій, органів місцевого самоврядування, засобів масової інформації, волонтери та інші. Рішення про створення опікунської ради при закладі охорони здоров'я та положення про неї затверджуються наказом керівника закладу охорони здоров'я або уповноваженого органу.

[]{#n650}
У визначенні змісту та шляхів виконання державних цільових та місцевих програм у сфері охорони здоров'я, здійсненні відповідних заходів, вирішенні кадрових, наукових та інших питань державної політики можуть брати участь організації, що здійснюють професійне самоврядування у сфері охорони здоров'я, та інші громадські об'єднання, діяльність яких спрямована на захист прав у сфері охорони здоров'я, іноземні неурядові організації.

[]{#n651}
{Стаття 24 із змінами, внесеними згідно із Законом [№ 3421-IV від 09.02.2006](/go/3421-15) ; в редакції Закону [№ 2002-VIII від 06.04.2017](/go/2002-19) }

[]{#n205}
Стаття 24 - 1 . Захист прав пацієнтів

[]{#n206}
Правові, економічні, організаційні основи захисту прав та законних інтересів пацієнтів визначаються законом

[]{#n207}
{Розділ III доповнено статтею 24 - 1 згідно із Законом [№ 3611-VI від 07.07.2011](/go/3611-17) }

[]{#n829}
Стаття 24 - 2 . Електронна система охорони здоров'я

[]{#n830}
1. Порядок функціонування електронної системи охорони здоров'я затверджується Кабінетом Міністрів України з урахуванням вимог законодавства України щодо захисту персональних даних. Захист інформації в електронній системі охорони здоров'я здійснюється у встановленому законодавством порядку.

[]{#n831}
Метою функціонування електронної системи охорони здоров'я є забезпечення виконання завдань та функцій у сфері охорони здоров'я, визначених відповідно до закону.

[]{#n832}
2. Доступ до відомостей про пацієнта, що містяться в електронній системі охорони здоров'я, можливий лише у разі отримання згоди такого пацієнта (його законного представника) у письмовій формі або у формі, що дає змогу зробити висновок про надання згоди. Без згоди доступ до відомостей про пацієнта можливий лише:

[]{#n833}
за наявності ознак прямої загрози життю пацієнта;

[]{#n834}
у разі неможливості отримання згоди такого пацієнта чи його законного представника (до часу, коли отримання згоди стане можливим);

[]{#n835}
за рішенням суду.

[]{#n836}
3. Підписуючи декларацію про вибір лікаря, який надає первинну медичну допомогу, пацієнт (його законний представник) надає згоду на доступ до відомостей про нього, що містяться в електронній системі охорони здоров'я, такому лікарю, а також іншим лікарям за його направленням у межах, необхідних для надання медичних послуг такими лікарями.

[]{#n837}
4. Центральний орган виконавчої влади, що реалізує державну політику у сфері державних фінансових гарантій медичного обслуговування населення, зобов'язаний опубліковувати на своєму офіційному веб-сайті відомості, що містяться в електронній системі охорони здоров'я, за умови знеособлення персональних даних відповідно до вимог [Закону України](/go/2297-17) \"Про захист персональних даних\" в обсязі та порядку, встановлених Кабінетом Міністрів України.

[]{#n838}
5. Центральний орган виконавчої влади, що реалізує державну політику у сфері державних фінансових гарантій медичного обслуговування населення, здійснює із забезпеченням захисту персональних даних осіб обмін необхідною для діяльності інформацією із закладом охорони здоров'я, що здійснює державний санітарно-епідеміологічний нагляд та діяльність у галузі громадського здоров'я, який одержав ліцензію на провадження господарської діяльності з медичної практики, та необхідною для діяльності інформацією (крім інформації про стан здоров'я особи) з Фондом соціального страхування України, Пенсійним фондом України, Фондом соціального захисту осіб з інвалідністю, центральним органом виконавчої влади, що забезпечує формування та реалізує державну фінансову та бюджетну політику. Перевірка достовірності інформації та документів, що внесені до електронної системи охорони здоров'я (крім інформації про стан здоров'я людини), на підставі яких здійснюється оплата надання медичних послуг та лікарських засобів за програмою медичних гарантій, здійснюється центральним органом виконавчої влади, що забезпечує формування та реалізує державну фінансову та бюджетну політику, у порядку, визначеному Кабінетом Міністрів України. Така перевірка здійснюється шляхом автоматизованого обміну інформацією шляхом інформаційної взаємодії з інформаційно-аналітичною платформою електронної верифікації та моніторингу, створеною відповідно до [статті 14](/go/324-20) Закону України \"Про верифікацію та моніторинг державних виплат\", у порядку, визначеному Кабінетом Міністрів України. За результатами такої перевірки у разі виявлення недостовірності інформації та документів, що внесені до електронної системи охорони здоров'я (крім інформації про стан здоров'я людини), на підставі яких здійснюється оплата надання медичних послуг та лікарських засобів за програмою медичних гарантій, а також виявлення невідповідності відомостей в автоматизованих інформаційних системах, реєстрах, базах даних, центральним органом виконавчої влади, що забезпечує формування та реалізує державну фінансову та бюджетну політику, надається рекомендація центральному органу виконавчої влади, що реалізує державну політику у сфері державних фінансових гарантій медичного обслуговування населення, для проведення додаткової перевірки інформації, що містить невідповідності.

[]{#n828}
{Розділ III доповнено статтею 24 - 2 згідно із Законом [№ 1962-IX від 15.12.2021](/go/1962-20) }

[]{#n208}
Розділ IV\
ЗАБЕЗПЕЧЕННЯ ЗДОРОВИХ І БЕЗПЕЧНИХ УМОВ ЖИТТЯ

[]{#n209}
Стаття 25. Підтримання необхідного для здоров\'я життєвого рівня населення

[]{#n210}
Держава забезпечує життєвий рівень населення, включаючи їжу, одяг, житло, медичний догляд, соціальне обслуговування і забезпечення, який є необхідним для підтримання його здоров\'я.

[]{#n211}
З цією метою на основі науково обгрунтованих медичних, фізіологічних та санітарно-гігієнічних вимог встановлюються єдині мінімальні норми заробітної плати, пенсій, стипендій, соціальної допомоги та інших доходів населення, організується натуральне, в тому числі безплатне, забезпечення найбільш вразливих верств населення продуктами харчування, одягом, ліками та іншими предметами першої необхідності, здійснюється комплекс заходів щодо задоволення життєвих потреб біженців, безпритульних та інших осіб, які не мають певного місця проживання, безплатно надаються медична допомога і соціальне обслуговування особам, які перебувають у важкому матеріальному становищі, загрозливому для їх життя і здоров\'я.

[]{#n212}
Медичні, фізіологічні та санітарно-гігієнічні вимоги щодо життєвого рівня населення затверджуються Верховною Радою України.

[]{#n213}
Стаття 26. Охорона навколишнього природного середовища

[]{#n214}
Держава забезпечує охорону навколишнього природного середовища як важливої передумови життя і здоров\'я людини шляхом охорони живої і неживої природи, захисту людей від негативного екологічного впливу, шляхом досягнення гармонійної взаємодії особи, суспільства та природи, раціонального використання і відтворення природних ресурсів.

[]{#n215}
Відносини у сфері охорони навколишнього природного середовища регулюються відповідним законодавством України і міжнародними договорами.

[]{#n216}
Стаття 27. Забезпечення санітарно-епідемічного благополуччя територій і населених пунктів

[]{#n217}
Санітарно-епідемічне благополуччя територій і населених пунктів забезпечується системою державних стимулів та регуляторів, спрямованих на суворе дотримання санітарно-гігієнічних і санітарно-протиепідемічних правил та норм, комплексом спеціальних санітарно-гігієнічних і санітарно-протиепідемічних заходів та організацією державного санітарного нагляду.

[]{#n218}
В Україні встановлюються єдині санітарно-гігієнічні вимоги до планування і забудови населених пунктів; будівництва і експлуатації промислових та інших об\'єктів; очистки і знешкодження промислових та комунально-побутових викидів, відходів і покидьків; утримання та використання жилих, виробничих і службових приміщень та територій, на яких вони розташовані; організації харчування і водопостачання населення; виробництва, застосування, зберігання, транспортування та захоронення радіоактивних, отруйних і сильнодіючих речовин; утримання і забою свійських та диких тварин, а також до іншої діяльності, що може загрожувати санітарно-епідемічному благополуччю територій і населених пунктів.

[]{#n219}
Стаття 28. Створення сприятливих для здоров\'я умов праці, навчання, побуту та відпочинку

[]{#n220}
З метою забезпечення сприятливих для здоров\'я умов праці, навчання, побуту та відпочинку, високого рівня працездатності, профілактики травматизму і професійних захворювань, отруєнь та відвернення іншої можливої шкоди для здоров\'я встановлюються єдині санітарно-гігієнічні вимоги до організації виробничих та інших процесів, пов\'язаних з діяльністю людей, а також до якості машин, обладнання, будівель, споживчих товарів та інших об\'єктів, які можуть мати шкідливий вплив на здоров\'я. Всі державні стандарти, технічні умови і промислові зразки обов\'язково погоджуються з органами охорони здоров\'я в порядку, встановленому законодавством.

[]{#n221}
Власники і керівники підприємств, установ і організацій зобов\'язані забезпечити в їх діяльності виконання правил техніки безпеки, виробничої санітарії та інших вимог щодо охорони праці, передбачених законодавством про працю, не допускати шкідливого впливу на здоров\'я людей та навколишнє середовище.

[]{#n222}
Держава забезпечує нагляд і контроль за створенням сприятливих для здоров\'я умов праці, навчання, побуту і відпочинку, сприяє громадському контролю з цих питань.

[]{#n223}
Стаття 29. Збереження генофонду народу України

[]{#n224}
В інтересах збереження генофонду народу України, запобігання демографічній кризі, забезпечення здоров\'я майбутніх поколінь і профілактики спадкових захворювань держава здійснює комплекс заходів, спрямованих на усунення факторів, що шкідливо впливають на генетичний апарат людини, а також створює систему державного генетичного моніторингу, організує медико-генетичну допомогу населенню, сприяє збагаченню і поширенню наукових знань в сфері генетики і демографії.

[]{#n225}
Забороняється медичне втручання, яке може викликати розлад генетичного апарату людини.

[]{#n226}
Стаття 30. Запобігання інфекційним захворюванням, небезпечним для населення

[]{#n227}
Держава забезпечує планомірне науково обгрунтоване попередження, лікування, локалізацію та ліквідацію масових інфекційних захворювань.

[]{#n228}
Особи, які є носіями збудників інфекційних захворювань, небезпечних для населення, усуваються від роботи та іншої діяльності, яка може сприяти поширенню інфекційних хвороб, і підлягають медичному нагляду і лікуванню за рахунок держави з виплатою в разі потреби допомоги по соціальному страхуванню. Щодо окремих особливо небезпечних інфекційних захворювань можуть здійснюватися обов\'язкові медичні огляди, профілактичні щеплення, лікувальні та карантинні заходи в порядку, встановленому законами України.

[]{#n229}
У разі загрози виникнення або поширення епідемічних захворювань Кабінетом Міністрів України у порядку, встановленому законом можуть запроваджуватися особливі умови і режими праці, навчання, пересування і перевезення на всій території України або в окремих її місцевостях, спрямовані на запобігання поширенню та ліквідацію цих захворювань.

[]{#n230}
{Частина третя статті 30 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n231}
Місцеві державні адміністрації та органи місцевого самоврядування зобов\'язані активно сприяти здійсненню протиепідемічних заходів.

[]{#n232}
{Частина четверта статті 30 із змінами, внесеними згідно із Законом [№ 3611-VI від 07.07.2011](/go/3611-17) }

[]{#n233}
Перелік особливо небезпечних і небезпечних інфекційних захворювань та умови визнання особи інфекційно хворою або носієм збудника інфекційного захворювання визначаються центральним органом виконавчої влади, що забезпечує формування державної політики у сфері охорони здоров\'я і публікуються в офіційних джерелах.

[]{#n234}
Стаття 31. Обов\'язкові медичні огляди

[]{#n235}
З метою охорони здоров\'я населення організуються профілактичні медичні огляди неповнолітніх, вагітних жінок, працівників підприємств, установ і організацій з шкідливими і небезпечними умовами праці, військовослужбовців та осіб, професійна чи інша діяльність яких пов\'язана з обслуговуванням населення або підвищеною небезпекою для оточуючих.

[]{#n236}
Власники та керівники підприємств, установ і організацій несуть відповідальність за своєчасність проходження своїми працівниками обов\'язкових медичних оглядів та за шкідливі наслідки для здоров\'я населення, спричинені допуском до роботи осіб, які не пройшли обов\'язкового медичного огляду.

[]{#n237}
[Перелік категорій населення, які повинні проходити обов\'язкові медичні огляди, періодичність, джерела фінансування та порядок цих оглядів](/go/1238-97-%D0%BF) визначаються Кабінетом Міністрів України.

[]{#n238}
Стаття 32. Сприяння здоровому способу життя населення

[]{#n239}
Держава сприяє утвердженню здорового способу життя населення шляхом поширення наукових знань з питань охорони здоров\'я, організації медичного, екологічного і фізичного виховання, здійснення заходів, спрямованих на підвищення гігієнічної культури населення, створення необхідних умов, в тому числі медичного контролю, для заняття фізкультурою, спортом і туризмом, розвиток мережі лікарсько-фізкультурних закладів, профілакторіїв, баз відпочинку та інших оздоровчих закладів, на боротьбу із шкідливими для здоров\'я людини звичками, встановлення системи соціально-економічного стимулювання осіб, які ведуть здоровий спосіб життя.

[]{#n240}
{Частина перша статті 32 із змінами, внесеними згідно із Законом [№ 200/94-ВР від 13.10.94](/go/200/94-%D0%B2%D1%80) }

[]{#n241}
В Україні проводиться державна політика обмеження куріння та вживання алкогольних напоїв. Реклама тютюнових виробів, алкогольних напоїв та інших товарів, шкідливих для здоров\'я людини, здійснюється відповідно до [Закону України](/go/270/96-%D0%B2%D1%80) \"Про рекламу\".

[]{#n242}
{Частина друга статті 32 в редакції Закону [№ 70/97-ВР від 14.02.97](/go/70/97-%D0%B2%D1%80) }

[]{#n243}
З метою запобігання шкоди здоров\'ю населення застосування гіпнозу, навіювання, інших методів психологічного і психотерапевтичного впливу дозволяється лише у місцях та в порядку, встановлених центральним органом виконавчої влади, що забезпечує формування державної політики у сфері охорони здоров\'я.

[]{#n244}
{Частина третя статті 32 в редакції Закону [№ 1033-V від 17.05.2007](/go/1033-16) }

[]{#n245}
Розділ V\
МЕДИЧНА ДОПОМОГА

[]{#n246}
{Назва розділу V в редакції Закону [№ 3611-VI від 07.07.2011](/go/3611-17) }

[]{#n247}
Стаття 33. Забезпечення надання медичної допомоги

[]{#n248}
Медична допомога надається відповідно до медичних показань професійно підготовленими медичними працівниками, які перебувають у трудових відносинах із закладами охорони здоров'я, що забезпечують надання медичної допомоги згідно з одержаною відповідно до закону ліцензією, та фізичними особами - підприємцями, які зареєстровані та одержали відповідну ліцензію в установленому законом порядку і можуть перебувати з цими закладами у цивільно-правових відносинах.

[]{#n249}
{Частина перша статті 33 в редакції Закону [№ 5081-VI від 05.07.2012](/go/5081-17) }

[]{#n739}
У закладах охорони здоров'я з метою забезпечення освітнього процесу медична допомога може надаватися науково-педагогічними працівниками закладів вищої (післядипломної) освіти, які здійснюють підготовку кадрів у сфері охорони здоров'я, за умови, що вони мають сертифікат лікаря-спеціаліста та отримали погодження керівника закладу охорони здоров'я на надання медичної допомоги пацієнту, [форма](/go/z0391-21) якого затверджується центральним органом виконавчої влади, що забезпечує формування державної політики у сфері охорони здоров'я.

[]{#n743}
{Статтю 33 доповнено новою частиною згідно із Законом [№ 749-IX від 03.07.2020](/go/749-20) - щодо дії частини другої статті 33 див. [пункт 2](/go/749-20) розділу II}

[]{#n740}
Організація освітнього процесу у закладах охорони здоров'я за участі науково-педагогічних працівників закладів вищої освіти, що здійснюють підготовку здобувачів вищої освіти у сфері охорони здоров'я, здійснюється відповідно до [положення](/go/1337-2020-%D0%BF), затвердженого Кабінетом Міністрів України.

[]{#n742}
{Статтю 33 доповнено новою частиною згідно із Законом [№ 749-IX від 03.07.2020](/go/749-20) }

[]{#n741}
Участь у наданні всіх видів медичної допомоги, під керівництвом лікаря закладу охорони здоров'я, беруть лікарі-інтерни відповідно до положення, затвердженого центральним органом виконавчої влади, що забезпечує формування державної політики у сфері охорони здоров'я.

[]{#n738}
{Статтю 33 доповнено новою частиною згідно із Законом [№ 749-IX від 03.07.2020](/go/749-20) }

[]{#n250}
Медична допомога за видами поділяється на екстрену, первинну, вторинну (спеціалізовану), третинну (високоспеціалізовану), паліативну.

[]{#n776}
{Частина п\'ята статті 33 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n251}
Порядок надання медичної допомоги лікарями та іншими медичними працівниками і порядок направлення пацієнтів до закладу охорони здоров\'я, що надає медичну допомогу відповідного виду, встановлюються центральним органом виконавчої влади, що забезпечує формування державної політики у сфері охорони здоров\'я, якщо інше не передбачено законом.

[]{#n252}
{Частина статті 33 із змінами, внесеними згідно із Законом [№ 5081-VI від 05.07.2012](/go/5081-17) }

[]{#n253}
{Стаття 33 із змінами, внесеними згідно із Законом [№ 3370-IV від 19.01.2006](/go/3370-15) ; в редакції Закону [№ 3611-VI від 07.07.2011](/go/3611-17) }

[]{#n254}
Стаття 34. Лікуючий лікар

[]{#n255}
Лікуючий лікар - лікар закладу охорони здоров\'я або лікар, який провадить господарську діяльність з медичної практики як фізична особа - підприємець і який надає медичну допомогу пацієнту в період його обстеження та лікування.

[]{#n778}
Лікуючим лікарем при наданні реабілітаційної допомоги у сфері охорони здоров'я протягом післягострого та довготривалого реабілітаційних періодів є лікар фізичної та реабілітаційної медицини, який працює у реабілітаційному закладі, відділенні, підрозділі, або лікар фізичної та реабілітаційної медицини, який провадить господарську діяльність з медичної практики як фізична особа - підприємець і надає реабілітаційну допомогу пацієнтові.

[]{#n777}
{Статтю 34 доповнено новою частиною згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n256}
Лікуючий лікар обирається пацієнтом або призначається йому в установленому цими Основами порядку. Обов\'язками лікуючого лікаря є своєчасне і кваліфіковане обстеження та лікування пацієнта. Пацієнт вправі вимагати заміни лікаря.

[]{#n257}
Лікар має право відмовитися від подальшого ведення пацієнта, якщо останній не виконує медичних приписів або правил внутрішнього розпорядку закладу охорони здоров\'я, за умови, що це не загрожуватиме життю хворого і здоров\'ю населення.

[]{#n258}
Лікар не несе відповідальності за здоров\'я хворого в разі відмови останнього від медичних приписів або порушення пацієнтом встановленого для нього режиму.

[]{#n259}
Нормативи навантаження лікуючих лікарів затверджуються центральним органом виконавчої влади, що забезпечує формування державної політики у сфері охорони здоров\'я.

[]{#n260}
{Текст статті 34 в редакції Закону [№ 3611-VI від 07.07.2011](/go/3611-17) }

[]{#n261}
Стаття 35. Екстрена медична допомога

[]{#n262}
Екстрена медична допомога - медична допомога, яка полягає у здійсненні медичними працівниками відповідно до закону невідкладних організаційних, діагностичних та лікувальних заходів, спрямованих на врятування та збереження життя людини у невідкладному стані та мінімізацію наслідків впливу такого стану на її здоров\'я.

[]{#n263}
{Частина перша статті 35 в редакції Закону [№ 5081-VI від 05.07.2012](/go/5081-17) }

[]{#n264}
Правові, організаційні та інші засади надання екстреної медичної допомоги визначаються законом.

[]{#n265}
{Стаття 35 в редакції Закону [№ 3611-VI від 07.07.2011](/go/3611-17) }

[]{#n266}
Стаття 35 - 1 . Первинна медична допомога

[]{#n267}
Первинна медична допомога - це медична допомога, що передбачає надання консультації, проведення діагностики та лікування найбільш поширених хвороб, травм, отруєнь, патологічних, фізіологічних (під час вагітності) станів, здійснення профілактичних заходів; направлення відповідно до медичних показань пацієнта, який не потребує екстреної медичної допомоги, для надання йому вторинної (спеціалізованої) або третинної (високоспеціалізованої) медичної допомоги; надання невідкладної медичної допомоги у разі розладу фізичного чи психічного здоров'я пацієнта, який не потребує екстреної, вторинної (спеціалізованої) або третинної (високоспеціалізованої) медичної допомоги.

[]{#n268}
Надання первинної медичної допомоги забезпечують заклади охорони здоров'я та фізичні особи - підприємці, які одержали відповідну ліцензію в установленому законом порядку.

[]{#n269}
Первинну медичну допомогу надають лікарі загальної практики - сімейні лікарі, лікарі інших спеціальностей, визначених центральним органом виконавчої влади, що забезпечує формування державної політики у сфері охорони здоров'я, та інші медичні працівники, які працюють під їх керівництвом.

[]{#n270}
Пацієнт має право обирати лікаря, який надає первинну медичну допомогу, у [порядку](/go/z0347-18), встановленому центральним органом виконавчої влади, що забезпечує формування державної політики у сфері охорони здоров'я.

[]{#n271}
Первинна медична допомога надається безоплатно в закладах охорони здоров'я та фізичними особами - підприємцями, які одержали відповідну ліцензію в установленому законом порядку, з якими головний розпорядник бюджетних коштів уклав договір про медичне обслуговування населення.

[]{#n272}
Первинна медична допомога може надаватися в амбулаторних умовах або за місцем проживання (перебування) пацієнта у порядку, що визначається центральним органом виконавчої влади, що забезпечує формування державної політики у сфері охорони здоров'я.

[]{#n273}
{Основи законодавства доповнено статтею 35 - 1 згідно із Законом [№ 3611-VI від 07.07.2011](/go/3611-17) ; в редакції Закону [№ 2168-VIII від 19.10.2017](/go/2168-19) }

[]{#n274}
Стаття 35 - 2 . Вторинна (спеціалізована) медична допомога

[]{#n275}
Вторинна (спеціалізована) медична допомога - медична допомога, що надається незалежно від задекларованого/зареєстрованого місця проживання особи в амбулаторних або стаціонарних умовах лікарями відповідної спеціалізації (крім лікарів загальної практики - сімейних лікарів) у плановому порядку або в екстрених випадках і передбачає надання консультації, проведення діагностики, лікування та профілактики хвороб, травм, отруєнь, патологічних і фізіологічних (під час вагітності та пологів) станів; направлення пацієнта відповідно до медичних показань для надання вторинної (спеціалізованої) медичної допомоги з іншої спеціалізації або третинної (високоспеціалізованої) медичної допомоги.

[]{#n779}
{Частина перша статті 35 - 2 із змінами, внесеними згідно із Законами [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) , [№ 1871-IX від 05.11.2021](/go/1871-20) }

[]{#n276}
Надання вторинної (спеціалізованої) медичної допомоги забезпечують заклади охорони здоров\'я:

[]{#n277}
в стаціонарних умовах - багатопрофільні лікарні інтенсивного лікування, лікарні відновного, планового лікування, хоспіси, спеціалізовані медичні центри;

[]{#n780}
{Абзац другий частини другої статті 35 - 2 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n278}
в амбулаторних умовах - консультативно-діагностичні підрозділи лікарень, центри з медичних консультацій та діагностики (консультативно-діагностичні центри).

[]{#n279}
Вторинну (спеціалізовану) медичну допомогу також можуть надавати лікарі, що провадять господарську діяльність з медичної практики як фізичні особи - підприємці.

[]{#n280}
Лікуючим лікарем з надання вторинної (спеціалізованої) медичної допомоги є лікар закладу охорони здоров\'я, де надається така допомога, або лікар, що провадить господарську діяльність з медичної практики як фізична особа - підприємець, які отримали підготовку за відповідною спеціальністю (крім спеціальності \"загальна практика - сімейна медицина\").

[]{#n745}
У закладах охорони здоров'я з метою забезпечення освітнього процесу вторинну (спеціалізовану) медичну допомогу можуть надавати науково-педагогічні працівники закладів вищої (післядипломної) освіти, які здійснюють підготовку кадрів у сфері охорони здоров'я, за умови, що вони мають сертифікат лікаря-спеціаліста та отримали погодження керівника закладу охорони здоров'я на надання медичної допомоги пацієнту. Такі науково-педагогічні працівники також можуть бути лікуючим лікарем з надання вторинної (спеціалізованої) медичної допомоги.

[]{#n744}
{Статтю 35 - 2 доповнено новою частиною згідно із Законом [№ 749-IX від 03.07.2020](/go/749-20) - щодо дії частини п\'ятої статті 35 - 2 див. [пункт 2](/go/749-20) розділу II}

[]{#n281}
Лікуючого лікаря з надання вторинної (спеціалізованої) медичної допомоги в закладі охорони здоров\'я, що забезпечує надання такої допомоги, визначає керівник цього закладу або уповноважена ним на прийняття відповідних рішень особа.

[]{#n282}
Вторинна (спеціалізована) медична допомога надається безоплатно в закладах охорони здоров\'я, що забезпечують надання такої допомоги, з якими головний розпорядник бюджетних коштів уклав договір про медичне обслуговування населення.

[]{#n283}
Вторинна (спеціалізована) медична допомога надається відповідно до медичних показань за направленням лікуючого лікаря з надання первинної медичної допомоги або лікуючого лікаря закладу охорони здоров\'я, що забезпечує надання вторинної (спеціалізованої) чи третинної (високоспеціалізованої) медичної допомоги.

[]{#n284}
Без направлення вторинна (спеціалізована) медична допомога відповідно до медичних показань надається безоплатно закладами охорони здоров\'я, з якими укладено договори про медичне обслуговування населення, пацієнтам, які звернулися до акушера-гінеколога, стоматолога, педіатра, та пацієнтам із хронічними захворюваннями, які перебувають на диспансерному обліку в цьому закладі охорони здоров\'я.

[]{#n285}
Без направлення вторинна (спеціалізована) медична допомога відповідно до медичних показань також надається безоплатно в закладах охорони здоров\'я, що забезпечують надання вторинної (спеціалізованої) допомоги, пацієнтам, які перебувають у невідкладному стані.

[]{#n286}
Порядок направлення пацієнтів відповідно до медичних показань до закладів охорони здоров\'я, що забезпечують надання вторинної (спеціалізованої) медичної допомоги, а також порядок надання такої допомоги визначаються центральним органом виконавчої влади, що забезпечує формування державної політики у сфері охорони здоров\'я.

[]{#n287}
{Частину статті 35 - 2 виключено на підставі Закону [№ 421-IX від 20.12.2019](/go/421-20) }

[]{#n288}
{Основи законодавства доповнено статтею 35 - 2 згідно із Законом [№ 3611-VI від 07.07.2011](/go/3611-17) }

[]{#n289}
Стаття 35 - 3 . Третинна (високоспеціалізована) медична допомога

[]{#n290}
Третинна (високоспеціалізована) медична допомога - медична допомога, що надається незалежно від задекларованого/зареєстрованого місця проживання особи в амбулаторних або стаціонарних умовах у плановому порядку або в екстрених випадках і передбачає надання консультації, проведення діагностики, лікування хвороб, травм, отруєнь, патологічних станів, ведення фізіологічних станів (під час вагітності та пологів) із застосуванням високотехнологічного обладнання та/або високоспеціалізованих медичних процедур високої складності; направлення пацієнта відповідно до медичних показань для надання вторинної (спеціалізованої) медичної допомоги або третинної (високоспеціалізованої) медичної допомоги з іншої спеціалізації.

[]{#n821}
{Частина перша статті 35 - 3 із змінами, внесеними згідно із Законом [№ 1871-IX від 05.11.2021](/go/1871-20) }

[]{#n291}
Надання третинної (високоспеціалізованої) медичної допомоги здійснюється високоспеціалізованими багатопрофільними або однопрофільними закладами охорони здоров\'я.

[]{#n292}
Лікуючим лікарем з надання третинної (високоспеціалізованої) медичної допомоги є лікар закладу охорони здоров\'я, що забезпечує надання такої допомоги, який отримав підготовку за відповідною спеціальністю і має кваліфікаційну категорію не нижче першої.

[]{#n747}
З метою забезпечення освітнього процесу третинну (високоспеціалізовану) медичну допомогу можуть надавати науково-педагогічні працівники закладів вищої (післядипломної) освіти, які здійснюють підготовку кадрів у сфері охорони здоров'я, за умови, що вони мають сертифікат лікаря-спеціаліста та отримали погодження керівника закладу охорони здоров'я на надання медичної допомоги пацієнту. Такі науково-педагогічні працівники також можуть бути лікуючим лікарем з надання третинної (високоспеціалізованої) медичної допомоги.

[]{#n746}
{Статтю 35 - 3 доповнено новою частиною згідно із Законом [№ 749-IX від 03.07.2020](/go/749-20) }

[]{#n293}
Лікуючого лікаря з надання третинної (високоспеціалізованої) медичної допомоги в закладі охорони здоров\'я, що забезпечує надання такої допомоги, визначає керівник цього закладу або уповноважена ним на прийняття відповідних рішень особа.

[]{#n294}
Третинна (високоспеціалізована) медична допомога надається безоплатно в закладах охорони здоров\'я, з якими укладено договори про медичне обслуговування населення.

[]{#n295}
Третинна (високоспеціалізована) медична допомога надається відповідно до медичних показань за направленням лікуючого лікаря з надання первинної чи вторинної (спеціалізованої) медичної допомоги або закладу охорони здоров\'я, який забезпечує надання первинної, вторинної (спеціалізованої) чи третинної (високоспеціалізованої) медичної допомоги, у тому числі й іншої спеціалізації.

[]{#n296}
Без направлення третинна (високоспеціалізована) медична допомога надається безоплатно відповідно до медичних показань у закладах охорони здоров\'я, з якими укладені договори про медичне обслуговування населення, пацієнтам із хронічними захворюваннями, які перебувають на диспансерному обліку у відповідному високоспеціалізованому багатопрофільному або однопрофільному закладі охорони здоров\'я.

[]{#n297}
Без направлення третинна (високоспеціалізована) медична допомога також надається безоплатно відповідно до медичних показань у закладах охорони здоров\'я пацієнтам, які перебувають у невідкладному стані.

[]{#n298}
Порядок направлення пацієнтів відповідно до медичних показань до закладів охорони здоров\'я, що забезпечують надання третинної (високоспеціалізованої) медичної допомоги, а також порядок надання такої допомоги встановлюються центральним органом виконавчої влади, що забезпечує формування державної політики у сфері охорони здоров\'я.

[]{#n299}
{Основи законодавства доповнено статтею 35 - 3 згідно із Законом [№ 3611-VI від 07.07.2011](/go/3611-17) }

[]{#n300}
Стаття 35 - 4 . Паліативна допомога

[]{#n301}
На останніх стадіях перебігу невиліковних захворювань пацієнтам надається паліативна допомога, яка включає комплекс заходів, спрямованих на полегшення фізичних та емоційних страждань пацієнтів, а також надання психосоціальної і моральної підтримки членам їх сімей.

[]{#n302}
Паліативна допомога надається безоплатно за направленням закладу охорони здоров\'я, в якому пацієнтові надавалася вторинна (спеціалізована) чи третинна (високоспеціалізована) медична допомога, з яким укладено договір про медичне обслуговування населення.

[]{#n303}
Порядок надання паліативної допомоги та перелік медичних показань для її надання визначаються центральним органом виконавчої влади, що забезпечує формування державної політики у сфері охорони здоров\'я.

[]{#n304}
{Основи законодавства доповнено статтею 35 - 4 згідно із Законом [№ 3611-VI від 07.07.2011](/go/3611-17) }

[]{#n305}
{Статтю 35 - 5 виключено на підставі Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n664}
Стаття 35 - 6 . Надання медичної допомоги із застосуванням телемедицини

[]{#n665}
Медична допомога із застосуванням телемедицини передбачає можливість надання пацієнту медичних послуг з консультування, діагностики, лікування із використанням засобів дистанційного зв'язку у вигляді обміну інформацією в електронній формі, у тому числі шляхом передачі електронних повідомлень, проведення відеоконференцій.

[]{#n666}
Медична допомога із застосуванням телемедицини надається з метою забезпечення пацієнту своєчасного доступу до медичної допомоги належної якості, у тому числі якщо відстань і час є критичними чинниками її надання.

[]{#n667}
Надання медичної допомоги із застосуванням телемедицини забезпечують заклади охорони здоров'я або фізичні особи - підприємці, які зареєстровані та одержали в установленому законом порядку ліцензію на провадження господарської діяльності з медичної практики.

[]{#n668}
Надання медичної допомоги із застосуванням телемедицини здійснюється шляхом телемедичного консультування, телемедичного консиліуму, телеметрії, домашнього телеконсультування, виконання медичних маніпуляцій та операцій.

[]{#n669}
При проведенні телемедичного консультування, телемедичних консиліумів, телеметрії, домашнього телеконсультування, виконання медичних маніпуляцій та операцій за допомогою електронних та програмних засобів може проводитися їх запис, у тому числі аудіо-, відео-, а також запис параметрів медичного обладнання в порядку, визначеному центральним органом виконавчої влади, що забезпечує формування та реалізує державну політику у сфері охорони здоров'я.

[]{#n670}
Порядок надання медичної допомоги із застосуванням телемедицини визначається центральним органом виконавчої влади, що забезпечує формування та реалізує державну політику у сфері охорони здоров'я.

[]{#n663}
{Основи законодавства доповнено статтею 35 - 6 згідно із Законом [№ 2206-VIII від 14.11.2017](/go/2206-19) }

[]{#n314}
Стаття 36. Направлення хворих на лікування за кордон

[]{#n315}
Громадяни України можуть направлятися для лікування за кордон у разі необхідності надання того чи іншого виду медичної допомоги хворому та неможливості її надання в закладах охорони здоров\'я України.

[]{#n316}
Державні органи зобов\'язані сприяти виїзду громадян України за кордон і перебуванню там в період лікування.

[]{#n317}
[Порядок направлення громадян України за кордон для лікування](/go/1079-2017-%D0%BF) встановлюється Кабінетом Міністрів України.

[]{#n318}
Стаття 37. Надання медичної допомоги в невідкладних та екстремальних ситуаціях

[]{#n319}
Медичні працівники зобов\'язані невідкладно надавати необхідну медичну допомогу у разі виникнення невідкладного стану людини.

[]{#n320}
Організація та забезпечення надання екстреної медичної допомоги громадянам та іншим особам здійснюються відповідно до [Закону України](/go/5081-17) \"Про екстрену медичну допомогу\".

[]{#n321}
Громадянам, які під час невідкладної або екстремальної ситуації брали участь у рятуванні людей і сприяли наданню медичної допомоги, гарантується у разі потреби в порядку, встановленому законодавством, безоплатне лікування та відшкодування моральної та майнової шкоди, заподіяної їх здоров\'ю та майну.

[]{#n322}
За несвоєчасне і неякісне забезпечення необхідною медичною допомогою, що призвело до тяжких наслідків, винні особи несуть відповідальність відповідно до закону.

[]{#n323}
{Текст статті 37 в редакції Закону [№ 5081-VI від 05.07.2012](/go/5081-17) }

[]{#n324}
Стаття 38. Вибір лікаря і закладу охорони здоров\'я

[]{#n325}
Кожний пацієнт, який досяг чотирнадцяти років і який звернувся за наданням йому медичної допомоги, має право на вільний вибір лікаря, якщо останній може запропонувати свої послуги, та вибір методів лікування відповідно до його рекомендацій.

[]{#n326}
Кожний пацієнт має право, коли це виправдано його станом, бути прийнятим у будь-якому закладі охорони здоров\'я за своїм вибором, якщо цей заклад має можливість забезпечити відповідне лікування.

[]{#n327}
{Стаття 38 із змінами, внесеними згідно із Законом [№ 997-V від 27.04.2007](/go/997-16) ; в редакції Закону [№ 3611-VI від 07.07.2011](/go/3611-17) }

[]{#n328}
Стаття 39. Обов\'язок надання медичної інформації

[]{#n329}
Пацієнт, який досяг повноліття, має право на отримання достовірної і повної інформації про стан свого здоров\'я, у тому числі на ознайомлення з відповідними медичними документами, що стосуються його здоров\'я.

[]{#n330}
Батьки (усиновлювачі), опікун, піклувальник мають право на отримання інформації про стан здоров\'я дитини або підопічного.

[]{#n331}
Медичний працівник зобов\'язаний надати пацієнтові в доступній формі інформацію про стан його здоров\'я, мету проведення запропонованих досліджень і лікувальних заходів, прогноз можливого розвитку захворювання, у тому числі наявність ризику для життя і здоров\'я.

[]{#n332}
Якщо інформація про хворобу пацієнта може погіршити стан його здоров\'я або погіршити стан здоров\'я фізичних осіб, визначених частиною другою цієї статті, зашкодити процесові лікування, медичні працівники мають право надати неповну інформацію про стан здоров\'я пацієнта, обмежити можливість їх ознайомлення з окремими медичними документами.

[]{#n333}
У разі смерті пацієнта члени його сім\'ї або інші уповноважені ними фізичні особи мають право бути присутніми при дослідженні причин його смерті та ознайомитися з висновками щодо причин смерті, а також право на оскарження цих висновків до суду.

[]{#n334}
{Стаття 39 в редакції Закону [№ 997-V від 27.04.2007](/go/997-16) }

[]{#n335}
Стаття 39 - 1 . Право на таємницю про стан здоров\'я

[]{#n336}
Пацієнт має право на таємницю про стан свого здоров\'я, факт звернення за медичною допомогою, діагноз, а також про відомості, одержані при його медичному обстеженні.

[]{#n337}
Забороняється вимагати та надавати за місцем роботи або навчання інформацію про діагноз та методи лікування пацієнта.

[]{#n338}
{Закон доповнено статтею 39 - 1 згідно із Законом [№ 997-V від 27.04.2007](/go/997-16) }

[]{#n339}
Стаття 40. Лікарська таємниця

[]{#n340}
Медичні працівники та інші особи, яким у зв\'язку з виконанням професійних або службових обов\'язків стало відомо про хворобу, медичне обстеження, огляд та їх результати, інтимну і сімейну сторони життя громадянина, не мають права розголошувати ці відомості, крім передбачених законодавчими актами випадків.

[]{#n341}
При використанні інформації, що становить лікарську таємницю, в навчальному процесі, науково-дослідній роботі, в тому числі у випадках її публікації у спеціальній літературі, повинна бути забезпечена анонімність пацієнта.

[]{#n342}
Стаття 41. Звільнення від роботи на період хвороби або реабілітації

[]{#n781}
{Назва статті 41 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n343}
На період хвороби або реабілітації з тимчасовою втратою працездатності громадянам надається звільнення від роботи з виплатою у встановленому законодавством України порядку допомоги по соціальному страхуванню.

[]{#n782}
{Частина перша статті 41 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n344}
Стаття 42. Загальні умови медичного втручання

[]{#n345}
Медичне втручання (застосування методів діагностики, профілактики або лікування, пов\'язаних із впливом на організм людини) допускається лише в тому разі, коли воно не може завдати шкоди здоров\'ю пацієнта.

[]{#n346}
Медичне втручання, пов\'язане з ризиком для здоров\'я пацієнта, допускається як виняток в умовах гострої потреби, коли можлива шкода від застосування методів діагностики, профілактики або лікування є меншою, ніж та, що очікується в разі відмови від втручання, а усунення небезпеки для здоров\'я пацієнта іншими методами неможливе.

[]{#n347}
Ризиковані методи діагностики, профілактики або лікування визнаються допустимими, якщо вони відповідають сучасним науково обгрунтованим вимогам, спрямовані на відвернення реальної загрози життю та здоров\'ю пацієнта, застосовуються за згодою інформованого про їх можливі шкідливі наслідки пацієнта, а лікар вживає всіх належних у таких випадках заходів для відвернення шкоди життю та здоров\'ю пацієнта.

[]{#n348}
Стаття 43. Згода на медичне втручання

[]{#n349}
Згода інформованого відповідно до [статті 39](#n328) цих Основ пацієнта необхідна для застосування методів діагностики, профілактики та лікування. Щодо пацієнта віком до 14 років (малолітнього пацієнта), а також пацієнта, визнаного в установленому законом порядку недієздатним, медичне втручання здійснюється за згодою їх законних представників.

[]{#n350}
{Частина перша статті 43 в редакції Закону [№ 1489-III від 22.02.2000](/go/1489-14) , із змінами, внесеними згідно із Законом [№ 1033-V від 17.05.2007](/go/1033-16) , [№ 997-V від 27.04.2007](/go/997-16) }

[]{#n351}
Згода пацієнта чи його законного представника на медичне втручання не потрібна лише у разі наявності ознак прямої загрози життю пацієнта за умови неможливості отримання з об'єктивних причин згоди на таке втручання від самого пацієнта чи його законних представників.

[]{#n352}
{Частина друга статті 43 в редакції Закону [№ 5081-VI від 05.07.2012](/go/5081-17) }

[]{#n353}
Якщо відсутність згоди може призвести до тяжких для пацієнта наслідків, лікар зобов\'язаний йому це пояснити. Якщо і після цього пацієнт відмовляється від лікування, лікар має право взяти від нього письмове підтвердження, а при неможливості його одержання - засвідчити відмову відповідним актом у присутності свідків.

[]{#n354}
Пацієнт, який набув повної цивільної дієздатності і усвідомлює значення своїх дій та може керувати ними, має право відмовитися від лікування.

[]{#n355}
{Статтю 43 доповнено частиною згідно із Законом [№ 997-V від 27.04.2007](/go/997-16) }

[]{#n356}
Якщо відмову дає законний представник пацієнта і вона може мати для пацієнта тяжкі наслідки, лікар повинен повідомити про це органи опіки і піклування.

[]{#n357}
Стаття 44. Застосування методів профілактики, діагностики, лікування та лікарських засобів

[]{#n783}
{Назва статті 44 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n358}
У медичній практиці застосовуються методи профілактики, діагностики, лікування та лікарські засоби, дозволені до застосування центральним органом виконавчої влади, що забезпечує формування державної політики у сфері охорони здоров\'я.

[]{#n784}
{Частина перша статті 44 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n359}
Нові методи профілактики, діагностики, лікування та лікарські засоби, які знаходяться на розгляді в установленому порядку, але ще не допущені до застосування, та незареєстровані лікарські засоби, можуть використовуватися в інтересах вилікування особи лише після отримання її письмової згоди. Щодо особи віком до 14 років (малолітньої особи) зазначені методи та засоби можуть використовуватися за наявності письмової згоди її батьків або інших законних представників, а щодо особи віком від 14 до 18 років - за її письмовою згодою та письмовою згодою її батьків або інших законних представників; щодо особи, цивільна дієздатність якої обмежується, - за її письмовою згодою та письмовою згодою її піклувальників; щодо особи, визнаної у встановленому законом порядку недієздатною, - за письмовою згодою її законного представника. При отриманні згоди на застосування нових методів профілактики, діагностики, лікування та лікарських засобів, які знаходяться на розгляді в установленому порядку, але ще не допущені до застосування, та незареєстрованих лікарських засобів, особі та (або) її законному представнику повинна бути надана інформація про цілі, методи, побічні ефекти, можливий ризик та очікувані результати.

[]{#n710}
{Частина друга статті 44 із змінами, внесеними згідно із Законами [№ 531-IX від 17.03.2020](/go/531-20) , [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n360}
Порядок застосування методів профілактики, діагностики, лікування та лікарських засобів, зазначених у частині другій цієї статті, встановлюється центральним органом виконавчої влади, що забезпечує формування державної політики у сфері охорони здоров\'я.

[]{#n785}
{Частина третя статті 44 із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n727}
В інтересах лікування особи, хворої на коронавірусну хворобу (COVID-19), підтверджену за результатами лабораторного тестування, згідно з протоколом надання медичної допомоги, затвердженим центральним органом виконавчої влади, що забезпечує формування державної політики у сфері охорони здоров'я, за умови отримання інформованої згоди на медичне втручання відповідно до цього Закону можуть також застосовуватися:

[]{#n728}
незареєстровані лікарські засоби, що рекомендовані офіційним органом Сполучених Штатів Америки, країн - членів Європейського Союзу, Великобританії, Швейцарської Конфедерації, Японії, Австралії, Канади, Китайської Народної Республіки, Держави Ізраїль для лікування коронавірусної хвороби (COVID-19) у відповідній країні;

[]{#n729}
зареєстровані лікарські засоби за показаннями, не зазначеними в інструкції для медичного застосування, за умови наявності доведеної ефективності  щодо лікування коронавірусної хвороби (COVID-19) та/або якщо такі лікарські засоби рекомендовані офіційним органом Сполучених Штатів Америки, країн - членів Європейського Союзу, Великобританії, Швейцарської Конфедерації, Японії, Австралії, Канади, Китайської Народної Республіки, Держави Ізраїль для лікування коронавірусної хвороби (COVID-19) у відповідній країні.

[]{#n731}
{Статтю 44 доповнено частиною четвертою згідно із Законом [№ 539-IX від 30.03.2020](/go/539-20) - діє до 01.01.2021, з урахуванням змін, внесених Законом [№ 737-IX від 19.06.2020](/go/737-20) }

[]{#n730}
Порядок призначення та застосування лікарських засобів, зазначених у частині четвертій цієї статті, встановлюється центральним органом виконавчої влади, що забезпечує формування державної політики у сфері охорони здоров'я.

[]{#n732}
{Статтю 44 доповнено частиною п\'ятою згідно із Законом [№ 539-IX від 30.03.2020](/go/539-20) - діє до 01.01.2021, з урахуванням змін, внесених Законом [№ 737-IX від 19.06.2020](/go/737-20) }

[]{#n361}
{Стаття 44 із змінами, внесеними згідно із Законом [№ 997-V від 27.04.2007](/go/997-16) ; в редакції Закону [№ 1033-V від 17.05.2007](/go/1033-16) }

[]{#n842}
Стаття 44 - 1 . Застосування лікарських засобів у межах програм розширеного доступу пацієнтів до незареєстрованих лікарських засобів та програм доступу суб'єктів дослідження (пацієнтів) до досліджуваного лікарського засобу після завершення клінічного випробування

[]{#n843}
У межах програм розширеного доступу пацієнтів до незареєстрованих лікарських засобів або програм доступу суб'єктів дослідження (пацієнтів) до досліджуваного лікарського засобу після завершення клінічного дослідження, затверджених центральним органом виконавчої влади, що забезпечує формування та реалізує державну політику у сфері охорони здоров'я, лікар має право, за умови отримання інформованої згоди пацієнта на медичне втручання відповідно до цього Закону, призначати та/або застосовувати у медичній практиці лікарські засоби, що не зареєстровані в Україні, або зареєстровані лікарські засоби за показаннями, не зазначеними в інструкції для медичного застосування чи короткій характеристиці лікарського засобу, та/або лікарські засоби, які не внесені до галузевих стандартів у сфері охорони здоров'я.

[]{#n844}
Незареєстровані лікарські засоби або зареєстровані лікарські засоби за показаннями, не зазначеними в інструкції для медичного застосування чи короткій характеристиці лікарського засобу, в межах програм розширеного доступу пацієнтів до незареєстрованих лікарських засобів або програм доступу суб'єктів дослідження (пацієнтів) до досліджуваного лікарського засобу після завершення клінічного дослідження можуть використовуватися в інтересах лікування особи виключно після отримання її письмової згоди. Стосовно особи віком до 14 років (малолітньої особи) зазначені лікарські засоби можуть використовуватися за наявності письмової згоди її батьків (одного з батьків) або інших законних представників (законного представника), а стосовно особи віком від 14 до 18 років - за її письмовою згодою та письмовою згодою її батьків (одного з батьків) або інших законних представників (законного представника), стосовно особи, цивільна дієздатність якої обмежена, - за її письмовою згодою та письмовою згодою її піклувальників (піклувальника), стосовно особи, визнаної у встановленому законом порядку недієздатною, - за письмовою згодою її законного представника. При отриманні згоди на застосування таких лікарських засобів особі та/або її законному представнику має надаватися повна інформація про цілі, методи, побічні ефекти, можливий ризик та очікувані результати від застосування цих лікарських засобів, наявність чи відсутність альтернативних варіантів лікування.

[]{#n841}
{Закон доповнено статтею 44 - 1 згідно із Законом [№ 2054-IX від 15.02.2022](/go/2054-20) }

[]{#n362}
Стаття 45. Медико-біологічні експерименти на людях

[]{#n363}
Застосування медико-біологічних експериментів на людях допускається із суспільно корисною метою за умови їх наукової обгрунтованості, переваги можливого успіху над ризиком спричинення тяжких наслідків для здоров\'я або життя, гласності застосування експерименту, повної інформованості і вільної згоди повнолітньої дієздатної фізичної особи, яка підлягає експерименту, щодо вимог його застосування, а також за умови збереження в необхідних випадках лікарської таємниці. Забороняється проведення науково-дослідного експерименту на хворих, ув\'язнених або військовополонених, а також терапевтичного експерименту на людях, захворювання яких не має безпосереднього зв\'язку з метою досліду.

[]{#n364}
{Частина перша статті 45 із змінами, внесеними згідно із Законом [№ 997-V від 27.04.2007](/go/997-16) }

[]{#n365}
Порядок проведення медико-біологічних експериментів регулюється законодавчими актами України.

[]{#n366}
Стаття 46. Донорство крові та її компонентів

[]{#n367}
Здавання крові, її компонентів для подальшого використання їх для лікування, виготовлення відповідних лікарських препаратів або використання в наукових дослідженнях здійснюється повнолітніми дієздатними фізичними особами добровільно. Забороняється насильницьке або шляхом обману вилучення крові у фізичної особи з метою використання її як донора.

[]{#n368}
Донорство крові, її компонентів здійснюється відповідно до закону.

[]{#n369}
Донорам надаються пільги, передбачені законодавством України.

[]{#n371}
{Стаття 46 в редакції Закону [№ 997-V від 27.04.2007](/go/997-16) }

[]{#n372}
Стаття 47. Трансплантація анатомічних матеріалів людині

[]{#n373}
Застосування трансплантації анатомічних матеріалів людині здійснюється у визначеному законом порядку.

[]{#n689}
{Стаття 47 в редакції Закону [№ 2427-VIII від 17.05.2018](/go/2427-19) }

[]{#n379}
Стаття 48. Штучне запліднення та імплантація ембріона

[]{#n380}
Застосування штучного запліднення та імплантації ембріона здійснюється згідно з умовами та порядком, встановленими центральним органом виконавчої влади, що забезпечує формування державної політики у сфері охорони здоров\'я, за медичними показаннями повнолітньої жінки, з якою проводиться така дія, за умови наявності письмової згоди подружжя, забезпечення анонімності донора та збереження лікарської таємниці.

[]{#n381}
{Частина перша статті 48 із змінами, внесеними згідно із Законом [№ 997-V від 27.04.2007](/go/997-16) }

[]{#n382}
Розкриття анонімності донора може бути здійснено в порядку, передбаченому законодавством.

[]{#n383}
Стаття 49. Застосування методів стерилізації

[]{#n384}
Застосування методів стерилізації може здійснюватися за бажанням повнолітнього пацієнта в закладах охорони здоров\'я за медичними показаннями, що встановлюються центральним органом виконавчої влади, що забезпечує формування державної політики у сфері охорони здоров\'я.

[]{#n385}
{Частина перша статті 49 із змінами, внесеними згідно із Законом [№ 997-V від 27.04.2007](/go/997-16) }

[]{#n386}
{Частину другу статті 49 виключено на підставі Закону [№ 2205-VIII від 14.11.2017](/go/2205-19) }

[]{#n388}
Стаття 50. Добровільне штучне переривання вагітності

[]{#n389}
Операція штучного переривання вагітності (аборт) може бути проведена за бажанням жінки у закладах охорони здоров\'я при вагітності строком не більше 12 тижнів.

[]{#n390}
У випадках, встановлених законодавством, штучне переривання вагітності може бути проведене при вагітності від дванадцяти до двадцяти двох тижнів.

[]{#n391}
{Частина друга статті 50 в редакції Закону [№ 997-V від 27.04.2007](/go/997-16) }

[]{#n392}
Перелік обставин, що дозволяють переривання вагітності після дванадцяти тижнів вагітності, встановлюється законодавством.

[]{#n393}
{Статтю 50 доповнено частиною третьою згідно із Законом [№ 997-V від 27.04.2007](/go/997-16) }

[]{#n394}
Стаття 51. Зміна (корекція) статевої належності

[]{#n395}
На прохання пацієнта відповідно до медико-біологічних і соціально-психологічних показань, які встановлюються центральним органом виконавчої влади, що забезпечує формування державної політики у сфері охорони здоров\'я, йому може бути проведено шляхом медичного втручання в закладах охорони здоров\'я зміну (корекцію) його статевої належності.

[]{#n396}
Особі, якій було здійснено зміну статевої належності, видається медичне свідоцтво, на підставі якого надалі вирішується питання про відповідні зміни в її правовому статусі.

[]{#n397}
Стаття 52. Визначення незворотної смерті людини та припинення активних заходів щодо підтримання життя пацієнта

[]{#n690}
Медичні працівники зобов'язані надавати медичну допомогу у повному обсязі пацієнту, який знаходиться в невідкладному стані. Активні заходи щодо підтримання життя пацієнта припиняються у разі, якщо стан людини визначається як незворотна смерть.

[]{#n691}
Моментом незворотної смерті людини є момент смерті її головного мозку або її біологічна смерть.

[]{#n692}
Смерть мозку визначається при повному і незворотному припиненні всіх його функцій, що реєструється при працюючому серці і штучній вентиляції легень. Констатація смерті мозку людини здійснюється консиліумом лікарів у закладі охорони здоров'я, в якому знаходиться пацієнт, на підставі діагностичних критеріїв смерті мозку людини. За фактом констатації смерті мозку людини консиліум лікарів складає акт, який підписується всіма членами консиліуму та долучається до медичної документації пацієнта. До складу консиліуму лікарів не можуть бути включені лікарі, які беруть участь у вилученні анатомічних матеріалів та їх трансплантації.

[]{#n699}
{Частина третя статті 52 із змінами, внесеними згідно із Законами [№ 418-IX від 20.12.2019](/go/418-20) , [№ 1967-IX від 16.12.2021](/go/1967-20) }

[]{#n693}
Біологічна смерть людини встановлюється медичним працівником на підставі діагностичних критеріїв біологічної смерті людини (незворотне припинення кровообігу та дихальних функцій, поява ранніх та/або пізніх трупних змін) з внесенням відповідних відомостей до медичної документації пацієнта.

[]{#n694}
У разі встановлення біологічної смерті людини констатація смерті мозку людини не проводиться.

[]{#n695}
Порядок припинення активних заходів щодо підтримання життя пацієнта, порядок констатації та діагностичні критерії смерті мозку людини, положення про консиліум лікарів, форма акта про констатацію смерті мозку людини, діагностичні критерії біологічної смерті людини затверджуються центральним органом виконавчої влади, що забезпечує формування державної політики у сфері охорони здоров'я.

[]{#n696}
Медичним працівникам забороняється здійснення евтаназії - навмисного прискорення смерті або умертвіння невиліковно хворого з метою припинення його страждань.

[]{#n697}
{ Стаття 52 в редакції Закону [№ 2427-VIII від 17.05.2018](/go/2427-19) }

[]{#n401}
Стаття 53. Спеціальні заходи профілактики та лікування соціально небезпечних захворювань

[]{#n402}
З метою охорони здоров\'я населення органи і заклади охорони здоров\'я зобов\'язані здійснювати спеціальні заходи профілактики та лікування соціально небезпечних захворювань (туберкульоз, психічні, венеричні захворювання, СНІД, лепра, хронічний алкоголізм, наркоманія), а також карантинних захворювань.

[]{#n403}
Порядок здійснення госпіталізації та лікування таких хворих, у тому числі і у примусовому порядку, встановлюється законодавчими актами України.

[]{#n404}
Стаття 53 - 1 . Профілактика та лікування рідкісних (орфанних) захворювань

[]{#n405}
Держава забезпечує заходи з профілактики рідкісних (орфанних) захворювань та організацію надання громадянам, які страждають на такі захворювання, відповідної медичної допомоги. З цією метою центральний орган виконавчої влади, що забезпечує формування державної політики у сфері охорони здоров'я:

[]{#n406}
визначає та затверджує перелік рідкісних (орфанних) захворювань та забезпечує офіційну публікацію цього переліку;

[]{#n407}
в порядку, встановленому Кабінетом Міністрів України, забезпечує створення та ведення державного реєстру громадян, які страждають на рідкісні (орфанні) захворювання;

[]{#n408}
визначає заходи, необхідні для забезпечення профілактики рідкісних (орфанних) захворювань, та встановлює порядок надання медичної допомоги громадянам, які страждають на ці захворювання.

[]{#n409}
Громадяни, які страждають на рідкісні (орфанні) захворювання, безперебійно та безоплатно забезпечуються необхідними для лікування цих захворювань лікарськими засобами та відповідними харчовими продуктами для спеціального дієтичного споживання відповідно до їх переліку та обсягів, затверджених центральним органом виконавчої влади, що забезпечує формування державної політики у сфері охорони здоров'я, у [порядку](/go/160-2015-%D0%BF), встановленому Кабінетом Міністрів України.

[]{#n410}
{Розділ V доповнено статтею 53 - 1 згідно із Законом [№ 1213-VII від 15.04.2014](/go/1213-18) }

[]{#n411}
Розділ VI\
ЗАБЕЗПЕЧЕННЯ ЛІКАРСЬКИМИ І ПРОТЕЗНИМИ ЗАСОБАМИ

[]{#n412}
Стаття 54. Порядок забезпечення лікарськими засобами та імунобіологічними препаратами

[]{#n413}
Громадяни забезпечуються лікарськими засобами та імунобіологічними препаратами через заклади охорони здоров\'я, які мають право на це відповідно до закону.

[]{#n414}
{Частина перша статті 54 із змінами, внесеними згідно із Законом [№ 3611-VI від 07.07.2011](/go/3611-17) }

[]{#n415}
Порядок забезпечення громадян безплатно або на пільгових умовах лікарськими засобами та імунобіологічними препаратами визначається законодавством України.

[]{#n711}
[Перелік](/go/350-2020-%D0%BF) лікарських засобів, медичних виробів та допоміжних засобів до них, що закуповуються за кошти державного бюджету для виконання програм та здійснення централізованих заходів з охорони здоров'я, затверджується Кабінетом Міністрів України.

[]{#n712}
{Статтю 54 доповнено новою частиною згідно із Законом [№ 531-IX від 17.03.2020](/go/531-20) }

[]{#n416}
Заклади охорони здоров\'я, які мають право на це відповідно до закону, можуть відпускати лише такі лікарські засоби та імунобіологічні препарати, які дозволені для застосування центральним органом виконавчої влади, що забезпечує формування державної політики у сфері охорони здоров\'я, і несуть відповідальність за забезпечення належного режиму їх зберігання та реалізації, а також за підтримання обов\'язкового асортименту лікарських засобів та імунобіологічних препаратів, в тому числі необхідного запасу на випадок епідемічних захворювань, стихійного лиха та катастроф.

[]{#n417}
{Частина статті 54 із змінами, внесеними згідно із Законом [№ 3611-VI від 07.07.2011](/go/3611-17) }

[]{#n418}
Центральний орган виконавчої влади, що забезпечує формування державної політики у сфері охорони здоров\'я регулярно інформує працівників охорони здоров\'я і населення про лікарські засоби та імунобіологічні препарати, дозволені до застосування.

[]{#n419}
Стаття 55. Виробництво лікарських засобів та імунобіологічних препаратів

[]{#n420}
Виробництво нових лікарських засобів та імунобіологічних препаратів для медичних цілей допускається з дозволу центрального органу виконавчої влади, що реалізує державну політику у сфері охорони здоров'я після встановлення їх лікувальної або профілактичної ефективності.

[]{#n421}
{Частина перша статті 55 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n422}
Якість лікарських засобів та імунобіологічних препаратів повинна відповідати вимогам Державної Фармакопеї України і технічним умовам, затвердженим у встановленому порядку.

[]{#n423}
Контроль за якістю лікарських засобів та імунобіологічних препаратів, що виготовляються підприємствами України, здійснюється центральним органом виконавчої влади, що реалізує державну політику у сфері контролю якості та безпеки лікарських засобів.

[]{#n424}
{Частина третя статті 55 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n425}
Стаття 56. Забезпечення протезною допомогою

[]{#n426}
Громадяни у необхідних випадках забезпечуються протезами, ортопедичними, коригуючими виробами, окулярами, слуховими апаратами, засобами лікувальної фізкультури і спеціальними засобами пересування.

[]{#n427}
Категорії осіб, які підлягають безплатному або пільговому забезпеченню зазначеними виробами і предметами, а також умови і порядок забезпечення ними встановлюються законодавством України.

[]{#n428}
Розділ VII\
ОХОРОНА ЗДОРОВ\'Я МАТЕРІ ТА ДИТИНИ

[]{#n429}
Стаття 57. Заохочення материнства. Гарантії охорони здоров\'я матері та дитини

[]{#n430}
Материнство в Україні охороняється і заохочується державою.

[]{#n431}
Охорона здоров\'я матері та дитини забезпечується організацією широкої мережі жіночих, медико-генетичних та інших консультацій, пологових будинків, санаторіїв та будинків відпочинку для вагітних жінок і матерів з дітьми, ясел, садків та інших дитячих закладів; наданням жінці відпустки у зв\'язку з вагітністю і пологами з виплатою допомоги по соціальному страхуванню та встановленням перерв у роботі для годування дитини; виплатою у встановленому порядку допомоги у зв\'язку з народженням дитини і допомоги на час догляду за хворою дитиною; забороною застосування праці жінок на важких і шкідливих для здоров\'я виробництвах, переведенням вагітних жінок на легку роботу із збереженням середнього заробітку; поліпшенням і оздоровленням умов праці та побуту; усуненням негативних екологічних факторів; державною і громадською допомогою сім\'ї та іншими заходами у порядку, встановленому законодавством України.

[]{#n432}
З метою охорони здоров\'я жінки їй надається право самій вирішувати питання про материнство.

[]{#n433}
Стаття 58. Забезпечення медичною допомогою вагітних жінок і новонароджених

[]{#n434}
Заклади охорони здоров\'я забезпечують кожній жінці кваліфікований медичний нагляд за перебігом вагітності, стаціонарну медичну допомогу при пологах і медичну допомогу матері та новонародженій дитині.

[]{#n435}
Стаття 59. Піклування про зміцнення та охорону здоров\'я дітей і підлітків

[]{#n436}
Батьки зобов\'язані піклуватися про здоров\'я своїх дітей, їх фізичний та духовний розвиток, ведення ними здорового способу життя. У разі порушення цього обов\'язку, якщо воно завдає істотної шкоди здоров\'ю дитини, винні у встановленому порядку можуть бути позбавлені батьківських прав.

[]{#n437}
З метою виховання здорового молодого покоління з гармонійним розвитком фізичних і духовних сил держава забезпечує розвиток широкої мережі дитячих садків, шкіл-інтернатів, оздоровниць, таборів відпочинку та інших дитячих закладів.

[]{#n438}
Дітям, які перебувають на вихованні в дитячих закладах і навчаються в школах, забезпечуються необхідні умови для збереження і зміцнення здоров\'я та гігієнічного виховання. Умови навчально-трудового навантаження, а також вимоги щодо режиму проведення занять визначаються за погодженням з центральним органом виконавчої влади, що забезпечує формування державної політики у сфері охорони здоров\'я.

[]{#n439}
Стаття 60. Забезпечення дітей і підлітків медичною допомогою

[]{#n440}
Медична допомога дітям надається закладами охорони здоров\'я та лікарями, що провадять господарську діяльність з медичної практики як фізичні особи - підприємці. До державних дитячих санаторіїв путівки дітям надаються безплатно.

[]{#n441}
{Частина перша статті 60 із змінами, внесеними згідно із Законом [№ 3611-VI від 07.07.2011](/go/3611-17) }

[]{#n442}
Діти і підлітки перебувають під диспансерним наглядом.

[]{#n443}
Стаття 61. Дитяче харчування

[]{#n444}
Держава забезпечує дітей віком до трьох років дитячим харчуванням, що відповідає вимогам законодавства про безпечність та окремі показники якості харчових продуктів, відповідно до [Закону України](/go/2402-14) \"Про охорону дитинства\".

[]{#n447}
{Стаття 61 в редакції Закону [№ 2978-12 від 03.02.93](/go/2978-12) ; із змінами, внесеними згідно із Законом [№ 5460-VI від 16.10.2012](/go/5460-17) ; в редакції Закону [№ 1822-IX від 21.10.2021](/go/1822-20) }

[]{#n448}
Стаття 62. Контроль за охороною здоров\'я дітей у дитячих виховних і навчальних закладах

[]{#n449}
Контроль за охороною здоров\'я дітей та проведенням оздоровчих заходів у навчальних закладах усіх типів, організаційно-правових форм та форм власності здійснюють органи та заклади охорони здоров\'я разом з органами управління освітою і навчальними закладами.

[]{#n450}
Громадський контроль здійснюють громадські організації відповідно до закону.

[]{#n451}
{Текст статті 62 в редакції Закону [№ 3611-VI від 07.07.2011](/go/3611-17) }

[]{#n452}
Стаття 63. Державна допомога громадянам у здійсненні догляду за дітьми з дефектами фізичного або психічного розвитку

[]{#n453}
Діти з дефектами фізичного або психічного розвитку, які потребують медико-соціальної допомоги і спеціального догляду, за бажанням батьків або осіб, які їх замінюють, можуть утримуватися в будинках дитини, дитячих будинках та інших спеціалізованих дитячих закладах за державний рахунок.

[]{#n454}
Сім\'ям або особам та закладам, на утриманні яких перебувають такі діти, надається медико-соціальна допомога у порядку, встановленому Кабінетом Міністрів України.

[]{#n455}
Стаття 64. Пільги, що надаються матерям в разі хвороби дітей

[]{#n456}
При неможливості госпіталізації або відсутності показань до стаціонарного лікування хворої дитини мати або інший член сім\'ї, який доглядає дитину, може звільнятися від роботи з виплатою допомоги з фондів соціального страхування у встановленому порядку. При стаціонарному лікуванні дітей віком до шести років, а також тяжкохворих дітей старшого віку, які потребують за висновком лікарів материнського догляду, матері або іншим членам сім\'ї надається можливість перебувати з дитиною в закладі охорони здоров\'я із забезпеченням безплатного харчування і умов для проживання та виплатою допомоги по соціальному страхуванню у встановленому порядку.

[]{#n457}
{Стаття 64 із змінами, внесеними згідно із Законом [№ 3611-VI від 07.07.2011](/go/3611-17) }

[]{#n458}
Стаття 65. Контроль за трудовим і виробничим навчанням та умовами праці підлітків

[]{#n459}
Виробниче навчання підлітків дозволяється відповідно до законодавства за тими професіями, які відповідають їх віку, фізичному і розумовому розвитку та стану здоров\'я. Трудове та виробниче навчання здійснюється під систематичним медичним контролем.

[]{#n460}
Контроль за умовами праці підлітків, а також проведенням спеціальних заходів, спрямованих на запобігання захворюванням підлітків, здійснюють органи і заклади охорони здоров\'я разом з власниками підприємств, установ, організацій, а також органами управління освітою, громадськими організаціями.

[]{#n461}
{Частина друга статті 65 із змінами, внесеними згідно із Законом [№ 3611-VI від 07.07.2011](/go/3611-17) }

[]{#n462}
Стаття 66. Обов\'язкові медичні огляди працюючих підлітків

[]{#n463}
Медичний огляд підлітків є обов\'язковим для вирішення питання про прийняття їх на роботу. Медичні огляди працюючих підлітків повинні проводитись регулярно, але не рідше одного разу на рік.

[]{#n464}
Розділ VIII\
МЕДИКО-САНІТАРНЕ ЗАБЕЗПЕЧЕННЯ САНАТОРНО-КУРОРТНОЇ ДІЯЛЬНОСТІ І ВІДПОЧИНКУ

[]{#n465}
Стаття 67. Медико-санітарне забезпечення санаторно-курортної діяльності

[]{#n466}
Санаторно-курортні заклади здійснюють свою діяльність у порядку, передбаченому законодавством про курорти. З метою забезпечення надання в них належної медичної допомоги відкриття санаторно-курортного закладу, встановлення його спеціалізації (медичного профілю) та медичних показань і протипоказань для санаторно-курортного лікування здійснюється за погодженням з центральним органом виконавчої влади, що реалізує державну політику у сфері охорони здоров'я.

[]{#n467}
{Частина перша статті 67 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n468}
Потреба у санаторно-курортному лікуванні визначається лікарем за станом здоров\'я хворого і оформляється медичними документами відповідно до встановленого центральним органом виконавчої влади, що забезпечує формування державної політики у сфері охорони здоров\'я, зразка.

[]{#n469}
Органи охорони здоров\'я зобов\'язані надавати санаторно-курортним закладам науково-методичну і консультативну допомогу.

[]{#n470}
Державний контроль за наданням медичної допомоги в санаторно-курортних закладах здійснюють центральний орган виконавчої влади, що реалізує державну політику у сфері охорони здоров'я, і центральний орган виконавчої влади, що реалізує державну політику у сфері санітарного та епідемічного благополуччя населення, які мають право у встановленому законодавчими актами порядку зупиняти діяльність цих закладів через порушення законодавства про охорону здоров\'я або законних прав та інтересів громадян.

[]{#n471}
{Частина четверта статті 67 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n472}
Стаття 68. Медико-санітарне забезпечення відпочинку

[]{#n473}
Власники та керівники будинків відпочинку, пансіонатів, туристських баз, інших підприємств, установ і організацій, діяльність яких пов\'язана з організацією відпочинку населення, зобов\'язані створити здорові і безпечні умови для відпочинку, фізкультурно-оздоровчих занять, додержувати законодавства про охорону здоров\'я і санітарно-гігієнічних норм, забезпечити можливість надання особам, які відпочивають, необхідної медичної допомоги.

[]{#n474}
{Частина перша статті 68 із змінами, внесеними згідно із Законом [№ 200/94-ВР від 13.10.94](/go/200/94-%D0%B2%D1%80) }

[]{#n475}
Державний контроль за медико-санітарним забезпеченням відпочинку населення здійснюють органи охорони здоров\'я.

[]{#n476}
Розділ IX\
МЕДИЧНА ЕКСПЕРТИЗА

[]{#n477}
Стаття 69. Медико-соціальна експертиза втрати працездатності та стійких обмежень життєдіяльності

[]{#n478}
{Назва статті 69 в редакції Законів [№ 1590-VII від 04.07.2014](/go/1590-18) , [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n479}
Медична експертиза з тимчасової втрати працездатності громадян проводиться лікарем або комісією лікарів у закладах охорони здоров\'я незалежно від форми власності, а також лікарями, що провадять господарську діяльність з медичної практики як фізичні особи - підприємці.

[]{#n480}
{Частина перша статті 69 в редакції Закону [№ 3611-VI від 07.07.2011](/go/3611-17) }

[]{#n481}
Порядок проведення медичної експертизи з тимчасової втрати працездатності громадян визначається центральним органом виконавчої влади, що забезпечує формування державної політики у сфері охорони здоров\'я.

[]{#n482}
{Частина статті 69 в редакції Закону [№ 3611-VI від 07.07.2011](/go/3611-17) }

[]{#n483}
Під час проведення медичної експертизи з тимчасової втрати працездатності встановлюється факт необхідності надання листка непрацездатності чи іншого документа, що засвідчує тимчасову втрату працездатності у зв'язку з хворобою, травмою, вагітністю та пологами, реабілітаційною допомогою, доглядом за хворим членом сім'ї, хворою дитиною, карантином, встановленим санітарно-епідеміологічною службою, протезуванням, санаторно-курортним лікуванням, визначаються необхідність і строки тимчасового переведення працівника у зв'язку з хворобою на іншу роботу, приймається рішення про направлення на медико-соціальну експертну комісію для визначення наявності та ступеня стійких обмежень життєдіяльності, причини, часу настання і групи інвалідності.

[]{#n484}
{Частина статті 69 в редакції Законів [№ 3611-VI від 07.07.2011](/go/3611-17) , [№ 1590-VII від 04.07.2014](/go/1590-18); із змінами, внесеними згідно із Законом [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n485}
Медико-соціальна експертиза стійких обмежень життєдіяльності здійснюється медико-соціальними експертними комісіями, які встановлюють ступінь та причину інвалідності, складають (коригують) індивідуальну програму реабілітації особи з інвалідністю, в якій визначають реабілітаційні заходи відповідно до законів України [\"Про реабілітацію осіб з інвалідністю в Україні\"](/go/2961-15) та [\"Про реабілітацію у сфері охорони здоров'я\"](/go/1053-20).

[]{#n486}
{Частина четверта статті 69 в редакції Законів [№ 1590-VII від 04.07.2014](/go/1590-18) , [№ 2581-VIII від 02.10.2018](/go/2581-19), [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n487}
{Частину п\'яту статті 69 виключено на підставі Закону [№ 1590-VII від 04.07.2014](/go/1590-18) }

[]{#n488}
Порядок організації та проведення медико-соціальної експертизи встановлюється Кабінетом Міністрів України.

[]{#n489}
Індивідуальний реабілітаційний план, індивідуальна програма реабілітації особи з інвалідністю (дитини з інвалідністю) є обов'язковими для виконання центральними та місцевими органами виконавчої влади, органами місцевого самоврядування, реабілітаційними закладами, відділеннями, підрозділами, реабілітаційними установами, підприємствами, установами, організаціями, в яких працює або перебуває особа з обмеженнями повсякденного функціонування, особа з інвалідністю, дитина з інвалідністю, незалежно від їх відомчої підпорядкованості, типу і форми власності.

[]{#n490}
{Статтю 69 доповнено частиною сьомою згідно із Законом [№ 1590-VII від 04.07.2014](/go/1590-18) ; із змінами, внесеними згідно із Законом [№ 2581-VIII від 02.10.2018](/go/2581-19) ; в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n491}
Стаття 70. Військово-лікарська експертиза

[]{#n492}
Військово-лікарська експертиза визначає придатність до військової служби призовників, військовослужбовців, військовозобов'язаних та резервістів, встановлює причинний зв\'язок захворювань, поранень і травм з військовою службою та визначає необхідність і умови застосування медико-соціальної реабілітації та допомоги військовослужбовцям.

[]{#n817}
{Частина перша статті 70 із змінами, внесеними згідно із Законом [№ 1357-IX від 30.03.2021](/go/1357-20) }

[]{#n493}
Військово-лікарська експертиза здійснюється військово-лікарськими комісіями, які створюються при територіальних центрах комплектування та соціальної підтримки і закладах охорони здоров\'я Міністерства оборони України, Служби безпеки України та інших військових формувань, а також Державної служби спеціального зв'язку та захисту інформації України.

[]{#n494}
{Частина друга статті 70 із змінами, внесеними згідно із Законами [№ 1194-VII від 09.04.2014](/go/1194-18) , [№ 1357-IX від 30.03.2021](/go/1357-20) }

[]{#n495}
[Порядок організації та проведення військово-лікарської експертизи](/go/z1044-07) встановлюється Кабінетом Міністрів України.

[]{#n496}
Стаття 71. Судово-медична і судово-психіатрична експертизи

[]{#n497}
Проведення судово-медичної і судово-психіатричної експертизи призначається особою, яка проводить дізнання, слідчим, прокурором або судом у порядку, встановленому законодавством, для вирішення питань, що потребують спеціальних знань в сфері судової медицини або судової психіатрії.

[]{#n498}
Організаційне керівництво судово-медичною і [судово-психіатричною](/go/z0719-18) службами здійснює центральний орган виконавчої влади, що реалізує державну політику у сфері охорони здоров'я.

[]{#n499}
{Частина друга статті 71 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n500}
Стаття 72. Патологоанатомічні розтини

[]{#n501}
Патологоанатомічні розтини трупів проводяться з метою встановлення причин і механізмів смерті хворого.

[]{#n502}
В обов\'язковому порядку патологоанатомічні розтини здійснюються при наявності підозри на насильницьку смерть, а також коли смерть хворого настала в закладі охорони здоров\'я, за винятком випадків, передбачених частиною третьою цієї статті.

[]{#n503}
За наявністю письмової заяви близьких родичів або задокументованого волевиявлення покійного і відсутності підозри на насильницьку смерть, виходячи з релігійних та інших поважних мотивів, патологоанатомічний розтин може не проводитися.

[]{#n504}
[Порядок проведення патологоанатомічного розтину](/go/z1239-21) визначається центральним органом виконавчої влади, що забезпечує формування державної політики у сфері охорони здоров\'я.

[]{#n505}
Стаття 73. Альтернативна медична експертиза

[]{#n506}
У разі незгоди громадянина з висновками державної медичної експертизи та в інших передбачених законодавством випадках на вимогу громадянина проводиться альтернативна медична (медико-соціальна, військово-лікарська) експертиза або патологоанатомічний розтин.

[]{#n507}
{Частина перша статті 73 із змінами, внесеними згідно із Законом [№ 4039а-12 від 25.02.94](/go/4039%D0%B0-12) }

[]{#n508}
Альтернативна медична експертиза здійснюється фахівцями відповідного профілю і кваліфікації. Громадяни самостійно обирають експертну установу та експертів.

[]{#n509}
Порядок та умови проведення альтернативної медичної експертизи визначаються Кабінетом Міністрів України.

[]{#n510}
Розділ X\
МЕДИЧНА І ФАРМАЦЕВТИЧНА ДІЯЛЬНІСТЬ, РЕАБІЛІТАЦІЙНА ДОПОМОГА

[]{#n786}
{Назва розділу X в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n511}
Стаття 74. Провадження медичної, фармацевтичної діяльності, надання реабілітаційної допомоги

[]{#n787}
Провадити медичну, фармацевтичну діяльність, надавати реабілітаційну допомогу можуть особи, які мають відповідну спеціальну освіту і відповідають єдиним кваліфікаційним вимогам.

[]{#n788}
Єдині кваліфікаційні вимоги до осіб, які провадять певні види медичної і фармацевтичної діяльності, надають реабілітаційну допомогу, встановлюються центральним органом виконавчої влади, що забезпечує формування державної політики у сфері охорони здоров'я. Відповідальність за дотримання зазначених кваліфікаційних вимог несуть керівники закладів охорони здоров'я, реабілітаційних закладів, відділень, підрозділів, а також органи, яким надано право видавати ліцензію на провадження відповідних видів господарської діяльності.

[]{#n789}
Особи, які пройшли медичну, фармацевтичну або реабілітаційну підготовку в навчальних закладах іноземних держав, допускаються до професійної діяльності після перевірки їхньої кваліфікації у порядку, встановленому центральним органом виконавчої влади, що забезпечує формування державної політики у сфері охорони здоров'я, якщо інше не передбачено законодавством або міжнародними договорами, в яких бере участь Україна.

[]{#n790}
{Стаття 74 в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n517}
Стаття 74 - 1 . Право на зайняття народною медициною (цілительством)

[]{#n518}
Народна медицина (цілительство) - методи оздоровлення, профілактики, діагностики і лікування, що ґрунтуються на досвіді багатьох поколінь людей, усталені в народних традиціях і не потребують державної реєстрації.

[]{#n519}
Особи, які не мають спеціальної медичної освіти, зареєстровані в установленому законом порядку як фізичні особи - підприємці та отримали спеціальний дозвіл на зайняття народною медициною (цілительством), виданий центральним органом виконавчої влади, що реалізує державну політику у сфері охорони здоров'я, мають право на зайняття народною медициною (цілительством).

[]{#n520}
{Частина друга статті 74 - 1 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n521}
[Кваліфікаційні вимоги](/go/z0492-16) до фізичних осіб - підприємців, які займаються народною медициною (цілительством), та [умови зайняття народною медициною (цілительством)](/go/z0491-16) встановлюються центральним органом виконавчої влади, що забезпечує формування державної політики у сфері охорони здоров\'я.

[]{#n522}
[Порядок видачі спеціального дозволу на зайняття народною медициною (цілительством)](/go/1145-2012-%D0%BF), перелік документів, необхідних для його одержання, та порядок анулювання спеціального дозволу на зайняття народною медициною (цілительством) встановлюються Кабінетом Міністрів України.

[]{#n523}
Строк дії спеціального дозволу на зайняття народною медициною (цілительством) становить п\'ять років.

[]{#n524}
Рішення про видачу або відмову у видачі спеціального дозволу на зайняття народною медициною (цілительством) приймається протягом тридцяти робочих днів з дня надання документів.

[]{#n525}
За видачу спеціального дозволу на зайняття народною медициною (цілительством), його дубліката та переоформлення справляється плата, розмір якої встановлюється Кабінетом Міністрів України.

[]{#n526}
Державний нагляд (контроль) за виконанням фізичними особами - підприємцями умов зайняття народною медициною (цілительством) здійснюється центральним органом виконавчої влади, що реалізує державну політику у сфері охорони здоров'я шляхом проведення планових або позапланових перевірок відповідно до [Закону України](/go/877-16) \"Про основні засади державного нагляду (контролю) у сфері господарської діяльності\".

[]{#n527}
{Частина восьма статті 74 - 1 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n528}
Підставою для відмови у видачі спеціального дозволу на зайняття народною медициною (цілительством) є:

[]{#n529}
недостовірність відомостей у документах, поданих для отримання спеціального дозволу;

[]{#n530}
невідповідність заявника кваліфікаційним вимогам для зайняття народною медициною (цілительством) згідно з поданими документами.

[]{#n531}
Підставою для переоформлення спеціального дозволу є зміна місцезнаходження фізичної особи - підприємця або місця зайняття народною медициною (цілительством).

[]{#n532}
Підставою для анулювання спеціального дозволу на зайняття народною медициною (цілительством) є:

[]{#n533}
заява цілителя про анулювання спеціального дозволу;

[]{#n534}
припинення підприємницької діяльності фізичної особи - підприємця;

[]{#n535}
повторне порушення цілителем умов для зайняття народною медициною (цілительством);

[]{#n536}
виявлення недостовірних відомостей у документах, поданих для отримання спеціального дозволу;

[]{#n537}
встановлення факту передачі спеціального дозволу іншій особі для зайняття народною медициною (цілительством);

[]{#n538}
невиконання розпорядження про усунення порушень умов для зайняття народною медициною (цілительством);

[]{#n539}
неможливість цілителя забезпечити дотримання умов для зайняття народною медициною (цілительством);

[]{#n540}
відмова цілителя у проведенні перевірки дотримання умов для зайняття народною медициною (цілительством);

[]{#n541}
смерть фізичної особи - підприємця.

[]{#n542}
Зайняття народною медициною (цілительством) з порушенням встановлених законодавством вимог тягне за собою відповідальність згідно із законом.

[]{#n543}
Забороняється здійснення цілительства з використанням засобів масової інформації.

[]{#n544}
{Закон доповнено статтею 74 - 1 згідно із Законом [№ 1033-V від 17.05.2007](/go/1033-16) ; в редакції Закону [№ 3395-VI від 19.05.2011](/go/3395-17) }

[]{#n545}
Стаття 75. Підготовка, перепідготовка та підвищення кваліфікації медичних, фармацевтичних працівників та фахівців з реабілітації

[]{#n792}
Підготовка, перепідготовка та підвищення кваліфікації медичних, фармацевтичних працівників та фахівців з реабілітації здійснюються відповідними закладами фахової передвищої та вищої освіти, а також через інтернатуру, лікарську резидентуру, клінічну ординатуру, аспірантуру і докторантуру згідно із законодавством про освіту.

[]{#n793}
Навчальні плани та програми підготовки, перепідготовки та підвищення кваліфікації медичних, фармацевтичних працівників та фахівців з реабілітації у встановленому порядку погоджуються з центральним органом виконавчої влади, що забезпечує формування державної політики у сфері охорони здоров'я.

[]{#n791}
{Стаття 75 в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n548}
Стаття 76. Присяга лікаря України

[]{#n549}
Випускники медичних спеціальностей вищих медичних навчальних закладів приносять Присягу лікаря України.

[]{#n550}
Текст Присяги лікаря України затверджується Кабінетом Міністрів України.

[]{#n551}
Стаття 77. Професійні права та пільги медичних і фармацевтичних працівників

[]{#n552}
Медичні і фармацевтичні працівники мають право на:

[]{#n553}
а) заняття медичною і фармацевтичною діяльністю відповідно до спеціальності та кваліфікації;

[]{#n554}
б) належні умови професійної діяльності;

[]{#n555}
в) підвищення кваліфікації, перепідготовку не рідше одного разу на п\'ять років у відповідних закладах та установах;

[]{#n556}
г) вільний вибір апробованих форм, методів і засобів діяльності, впровадження у встановленому порядку сучасних досягнень медичної та фармацевтичної науки і практики;

[]{#n557}
д) безплатне користування соціальною, екологічною та спеціальною медичною інформацією, необхідною для виконання професійних обов\'язків;

[]{#n558}
е) обов\'язкове страхування за рахунок власника закладу охорони здоров\'я у разі заподіяння шкоди їх життю і здоров\'ю у зв\'язку з виконанням професійних обов\'язків у випадках, передбачених законодавством;

[]{#n559}
є) соціальну допомогу з боку держави у разі захворювання, каліцтва або в інших випадках втрати працездатності, що настала у зв\'язку з виконанням професійних обов\'язків;

[]{#n560}
ж) встановлення у державних закладах охорони здоров\'я посадових окладів (тарифних ставок) на основі Єдиної тарифної сітки у порядку, визначеному Кабінетом Міністрів України;

[]{#n561}
{Пункт \"ж\" частини першої статті 77 в редакції Закону [№ 107-VI від 28.12.2007](/go/107-17) - зміну визнано неконституційною згідно з Рішенням Конституційного Суду [№ 10-рп/2008 від 22.05.2008](/go/v010p710-08) }

[]{#n562}
{Щодо дії пункту \"ж\" частини першої статті 77 додатково див. Декрет [№ 23-92 від 31.12.92](/go/23-92) , Закони [№ 183/94-ВР від 23.09.94](/go/183/94-%D0%B2%D1%80) , [№ 380-IV від 26.12.2002](/go/380-15) , [№ 1344-IV від 27.11.2003](/go/1344-15) , [№ 2285-IV від 23.12.2004](/go/2285-15) , [№ 2505-IV від 25.03.2005](/go/2505-15) , [№ 3235-IV від 20.12.2005](/go/3235-15) , [№ 489-V від 19.12.2006](/go/489-16) , Рішення Конституційного Суду [№ 6-рп/2007 від 09.07.2007](/go/v0a6p710-07) }

[]{#n563}
з) скорочений робочий день і додаткову оплачувану відпустку у випадках, встановлених законодавством;

[]{#n564}
и) пільгові умови пенсійного забезпечення;

[]{#n565}
і) пільгове надання житла та забезпечення телефоном;

[]{#n566}
ї) безплатне користування житлом з освітленням і опаленням в межах норм, встановлених законодавством, тим, хто проживає і працює у сільській місцевості і селищах міського типу, а також пенсіонерам, які раніше працювали медичними та фармацевтичними працівниками і проживають у цих населених пунктах, надання пільг щодо сплати земельного податку, кредитування, обзаведення господарством і будівництва приватного житла, придбання автомототранспорту.

[]{#n567}
{Абзац перший пункту \"ї\" частини першої статті 77 із змінами, внесеними згідно із Законом [№ 1166-VII від 27.03.2014](/go/1166-18) }

[]{#n568}
Пільги на безплатне користування житлом з опаленням та освітленням, передбачені абзацом першим цього пункту, надаються за умови, якщо розмір середньомісячного сукупного доходу сім'ї в розрахунку на одну особу за попередні шість місяців не перевищує величини доходу, який дає право на податкову соціальну пільгу у порядку, визначеному Кабінетом Міністрів України;

[]{#n569}
{Абзаци другий - четвертий пункту \"ї\" частини першої статті 77 замінено абзацом згідно із Законом [№ 1166-VII від 27.03.2014](/go/1166-18) ; абзац другий пункту \"ї\" частини першої статті 77 в редакції Закону [№ 76-VIII від 28.12.2014](/go/76-19) - щодо набрання чинності норм зазначеного Закону див. [\"Прикінцеві положення\"](/go/76-19) }

[]{#n570}
й) першочергове одержання медичної допомоги і забезпечення лікарськими та протезними засобами;

[]{#n571}
к) створення наукових медичних товариств, професійних спілок та інших громадських організацій;

[]{#n572}
л) судовий захист професійної честі та гідності;

[]{#n573}
м) безоплатне одержання у власність земельної ділянки в межах земельної частки (паю) члена сільськогосподарського підприємства, сільськогосподарської установи та організації, розташованих на території відповідної ради, із земель сільськогосподарського підприємства, сільськогосподарської установи та організації, що приватизуються, або земель запасу чи резервного фонду, але не більше норм безоплатної передачі земельних ділянок громадянам, встановлених законом для ведення особистого селянського господарства.

[]{#n574}
Дія пункту \"м\" не поширюється на громадян, які раніше набули право на земельну частку (пай) та земельні ділянки для ведення особистого підсобного господарства чи для ведення особистого селянського господарства, крім випадків успадкування права на земельну частку (пай), земельні ділянки для ведення особистого підсобного господарства чи для ведення особистого селянського господарства відповідно до закону;

[]{#n575}
{Частину першу статті 77 доповнено пунктом \"м\" згідно із Законом [№ 1694-IV від 20.04.2004](/go/1694-15) }

[]{#n576}
н) лікарі дільничних лікарень, головні лікарі та лікарі амбулаторій, розташованих у сільській місцевості, дільничні лікарі-терапевти, лікарі-педіатри, дільничні медсестри територіальних ділянок поліклінік (поліклінічних підрозділів) та дільничні медичні сестри амбулаторій, лікарі загальної практики (сімейні лікарі) та медичні сестри загальної практики - сімейної медицини, завідувачі терапевтичних та педіатричних відділень поліклінік, керівники амбулаторій та відділень сімейної медицини, медичні працівники бригад екстреної (швидкої) медичної допомоги центрів екстреної медичної допомоги та медицини катастроф, медичні працівники бригад екстреної (швидкої) медичної допомоги станцій екстреної (швидкої) медичної допомоги, медичні працівники оперативно-диспетчерських служб центрів екстреної медичної допомоги та медицини катастроф, медичні працівники відділень екстреної (невідкладної) медичної допомоги - за безперервну роботу на зазначених посадах у зазначених закладах (на територіальних ділянках) понад три роки мають право на додаткову оплачувану щорічну відпустку тривалістю три календарних дні. При цьому зберігаються права інших категорій медичних працівників на додаткову оплачувану відпустку у межах існуючих норм;

[]{#n577}
{Частину першу статті 77 доповнено пунктом \"н\" згідно із Законом [№ 2427-IV від 01.03.2005](/go/2427-15) ; в редакції Закону [№ 121-VI від 12.02.2008](/go/121-17) ; із змінами, внесеними згідно із Законом [№ 5081-VI від 05.07.2012](/go/5081-17) }

[]{#n578}
о) безкоштовне паркування транспортних засобів у спеціально відведених для цього місцях у разі:

[]{#n579}
обладнання транспортного засобу, яким керує медичний працівник, спеціальним розпізнавальним знаком встановленого законодавством зразка;

[]{#n580}
розміщення на автомобілі спеціального стікера із зазначенням контактного телефону медичного працівника, який керує цим транспортним засобом.

[]{#n581}
Власники спеціально відведених майданчиків для паркування мають забезпечити та виділити в межах майданчиків місця для безоплатного паркування транспортних засобів, якими керують медичні працівники.

[]{#n582}
Форма, порядок та умови видачі спеціального стікера встановлюються уповноваженим центральним органом виконавчої влади в галузі охорони здоров\'я.

[]{#n583}
{Частину першу статті 77 доповнено пунктом \"о\" згідно із Законом [№ 4000-VI від 03.11.2011](/go/4000-17) }

[]{#n584}
Законодавством може бути передбачено інші права та пільги для медичних і фармацевтичних працівників. На них також можуть поширюватися пільги, що встановлюються для своїх працівників підприємствами, установами і організаціями, яким вони надають медичну допомогу.

[]{#n816}
[Пункти \"б\"](#n554), [\"в\"](#n555), [\"д\"](#n557), [\"е\"](#n558), [\"є\"](#n559), [\"ж\"](#n560), [\"з\"](#n563), [\"і\"](#n565), [\"ї\"](#n566), [\"й\"](#n570), [\"к\"](#n571), [\"л\"](#n572), [\"м\"](#n573) та [\"н\"](#n576) частини першої цієї статті поширюються на професіоналів з вищою немедичною освітою, які працюють у закладах охорони здоров'я. Перелік посад професіоналів з вищою немедичною освітою у закладах охорони здоров'я та кваліфікаційні характеристики таких посад визначаються центральним органом виконавчої влади, що забезпечує формування державної політики у сфері охорони здоров'я.

[]{#n815}
{Статтю 77 доповнено частиною третьою згідно із Законом [№ 1123-IX від 18.12.2020](/go/1123-20) - вводиться в дію з [14.02.2021](/go/1123-20) }

[]{#n585}
Стаття 78. Професійні обов'язки медичних, фармацевтичних працівників та фахівців з реабілітації

[]{#n795}
Медичні, фармацевтичні працівники та фахівці з реабілітації зобов'язані:

[]{#n796}
а) сприяти охороні та зміцненню здоров'я людей, запобіганню і лікуванню захворювань, надавати своєчасну та кваліфіковану медичну, лікарську і реабілітаційну допомогу;

[]{#n797}
б) безоплатно надавати відповідну невідкладну медичну допомогу громадянам у разі нещасного випадку та в інших екстремальних ситуаціях;

[]{#n798}
в) поширювати наукові та медичні знання, знання щодо функціонування та обмежень життєдіяльності серед населення, пропагувати, у тому числі власним прикладом, здоровий спосіб життя;

[]{#n799}
г) дотримуватися вимог професійної етики і деонтології, зберігати лікарську таємницю;

[]{#n800}
ґ) постійно підвищувати рівень професійних знань та майстерності;

[]{#n801}
д) надавати консультативну допомогу своїм колегам та іншим працівникам охорони здоров'я, фахівцям з реабілітації;

[]{#n802}
е) здійснювати діяльність відповідно до принципів доказової медицини/доказової реабілітації.

[]{#n803}
Медичні, фармацевтичні працівники та фахівці з реабілітації виконують також інші обов'язки, передбачені законодавством.

[]{#n794}
{Стаття 78 в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n595}
Стаття 78 - 1 . Обмеження, встановлені для медичних, фармацевтичних працівників та фахівців з реабілітації під час здійснення ними професійної діяльності

[]{#n804}
Медичні, фармацевтичні працівники та фахівці з реабілітації під час здійснення ними професійної діяльності не мають права:

[]{#n805}
1) одержувати від суб'єктів господарювання, які здійснюють виробництво та/або реалізацію лікарських засобів, медичних виробів (виробів медичного призначення), допоміжних засобів реабілітації, їх представників неправомірну вигоду;

[]{#n806}
2) одержувати від суб'єктів господарювання, які здійснюють виробництво та/або реалізацію лікарських засобів, медичних виробів (виробів медичного призначення), допоміжних засобів реабілітації, їх представників зразки лікарських засобів, медичних виробів (виробів медичного призначення), допоміжних засобів реабілітації для використання у професійній діяльності (крім випадків, пов'язаних з проведенням відповідно до договору клінічних досліджень лікарських засобів або клінічних випробувань медичних виробів (виробів медичного призначення), допоміжних засобів реабілітації);

[]{#n807}
3) рекламувати лікарські засоби, медичні вироби (вироби медичного призначення), допоміжні засоби реабілітації, у тому числі виписувати лікарські засоби на бланках, що містять інформацію рекламного характеру, та зазначати виробників лікарських засобів (торговельні марки);

[]{#n808}
4) на вимогу споживача під час реалізації (відпуску) лікарського засобу не надавати інформацію або надавати недостовірну інформацію про наявність у цьому аптечному закладі лікарських засобів з такою самою діючою речовиною (за міжнародною непатентованою назвою), формою відпуску та дозуванням, зокрема приховувати інформацію про наявність таких лікарських засобів за нижчою ціною.

[]{#n809}
Положення цього пункту поширюються виключно на фармацевтичних працівників.

[]{#n603}
{Розділ X доповнено статтею 78 - 1 згідно із Законом [№ 5036-VI від 04.07.2012](/go/5036-17) ; в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n604}
Розділ XI\
МІЖНАРОДНЕ СПІВРОБІТНИЦТВО

[]{#n605}
Стаття 79. Міжнародне співробітництво у сфері охорони здоров'я

[]{#n811}
Україна - учасник міжнародного співробітництва у сфері охорони здоров'я, член Всесвітньої організації охорони здоров'я (ВООЗ) та інших міжнародних організацій. Держава гарантує зазначеним організаціям належні умови діяльності на території України, сприяє розширенню і поглибленню участі України у заходах, що ними проводяться.

[]{#n812}
Відповідно до своїх міжнародно-правових зобов'язань держава бере участь у реалізації міжнародних програм охорони здоров'я; здійснює обмін екологічною, медичною та реабілітаційною інформацією; сприяє професійним та науковим контактам працівників охорони здоров'я, фахівців з реабілітації, обміну прогресивними методами і технологіями, експорту та імпорту медичного обладнання, лікарських препаратів, допоміжних засобів реабілітації, інших товарів, необхідних для здоров'я, діяльності спільних підприємств у сфері охорони здоров'я; організовує спільну підготовку фахівців, розвиває і підтримує всі інші форми міжнародного співробітництва, що не суперечать міжнародному праву і законодавству України.

[]{#n813}
Заклади охорони здоров'я, реабілітаційні заклади, уповноважені органи професійного самоврядування, громадяни та їх об'єднання мають право відповідно до законодавства самостійно укладати договори (контракти) з іноземними юридичними і фізичними особами про будь-які форми співробітництва, брати участь у діяльності відповідних міжнародних організацій, здійснювати зовнішньоекономічну діяльність.

[]{#n814}
Неправомірні обмеження міжнародного співробітництва з боку державних органів і посадових осіб можуть бути оскаржені у встановленому порядку, в тому числі до суду.

[]{#n810}
{Стаття 79 в редакції Закону [№ 1053-IX від 03.12.2020](/go/1053-20) - вводиться в дію з [30.06.2021](/go/1053-20) }

[]{#n714}
Стаття 79 - 1 . Договори керованого доступу

[]{#n715}
Центральний орган виконавчої влади, що забезпечує формування та реалізує державну політику у сфері охорони здоров'я, за власною ініціативою або за його дорученням особа, уповноважена на здійснення закупівель у сфері охорони здоров'я, та/чи за ініціативою власника реєстраційного посвідчення на оригінальний (інноваційний) лікарський засіб/або уповноваженого ним представника (далі - заявник) має право укладати договори керованого доступу із заявником з метою забезпечення доступності таких лікарських засобів для пацієнтів за бюджетні кошти (далі - договір керованого доступу). Перелік лікарських засобів, що закуповуються за договорами керованого доступу, затверджується Кабінетом Міністрів України. Для визначення доцільності укладення договору керованого доступу проводиться державна оцінка медичних технологій щодо лікарського засобу, який може постачатися відповідно до такого договору.

[]{#n818}
{Частина перша статті 79 - 1 в редакції Закону [№ 1756-IX від 21.09.2021](/go/1756-20) }

[]{#n716}
Договір керованого доступу має передбачати такі положення:

[]{#n717}
кількість лікарських засобів, які заявник зобов'язується постачати на територію України протягом строку, визначеного договором керованого доступу;

[]{#n718}
умови щодо ціни на лікарські засоби, за якою заявник зобов'язується постачати лікарські засоби на територію України протягом строку, визначеного договором керованого доступу;

[]{#n719}
джерела фінансування придбання лікарських засобів, що є предметом договору керованого доступу;

[]{#n720}
порядок розірвання договору керованого доступу.

[]{#n721}
Договір керованого доступу може містити інші умови та зобов'язання сторін, що не суперечать законодавству.

[]{#n722}
[Порядок](/go/61-2021-%D0%BF) проведення переговорів щодо договорів керованого доступу, види таких договорів та [порядок](/go/61-2021-%D0%BF) їх укладення, виконання, зміни та припинення, а також [типова форма](/go/61-2021-%D0%BF) такого договору затверджуються Кабінетом Міністрів України. У разі державної реєстрації в Україні генеричного лікарського засобу з такою самою міжнародною непатентованою назвою (за наявності) та показаннями для застосування, що і лікарський засіб, щодо якого укладено договір керованого доступу, або у разі державної реєстрації в Україні подібного біологічного лікарського засобу (біосиміляру) з такими самими показаннями для застосування, що і зареєстрований референтний біологічний лікарський засіб, щодо якого укладено договір керованого доступу, договір керованого доступу підлягає достроковому розірванню 31 грудня поточного бюджетного року за відповідними результатами державної оцінки медичних технологій, проведеної за скороченою процедурою, якщо строк дії такого договору не закінчується раніше зазначеної дати. Укладення, виконання, зміна та припинення договору керованого доступу здійснюються відповідно до положень законодавства України.

[]{#n819}
{Частина четверта статті 79 - 1 із змінами, внесеними згідно із Законом [№ 1756-IX від 21.09.2021](/go/1756-20) }

[]{#n723}
У разі якщо програмою медичних гарантій передбачено реімбурсацію лікарського засобу, щодо якого укладено договір про доступ, така реімбурсація здійснюється в порядку, встановленому законом.

[]{#n724}
Сторони договору керованого доступу можуть визначити окремі положення договору керованого доступу інформацією з обмеженим доступом, крім інформації, визначеної [частиною сьомою](#n725) цієї статті, та інформації, доступ до якої не може бути обмежено відповідно до законодавства. Посадові особи, які беруть участь у переговорах щодо укладення договорів керованого доступу, укладають та/або виконують такі договори, несуть відповідальність за незаконне розголошення інформації з обмеженим доступом, викладеної в таких договорах.

[]{#n725}
Центральний орган виконавчої влади, що забезпечує формування та реалізує державну політику у сфері охорони здоров'я, розміщує на своєму офіційному веб-сайті інформацію про міжнародну непатентовану назву, торговельну назву, форму випуску та дозування лікарського засобу, щодо якого укладено договір керованого доступу, заявника, інформацію про уповноваженого представника заявника (за наявності), строк дії договору керованого доступу.

[]{#n726}
{Розділ ХІ доповнено статтею 79 - 1 згідно із Законом [№ 531-IX від 17.03.2020](/go/531-20) }

[]{#n610}
Розділ XII\
ВІДПОВІДАЛЬНІСТЬ ЗА ПОРУШЕННЯ ЗАКОНОДАВСТВА ПРО ОХОРОНУ ЗДОРОВ\'Я

[]{#n611}
Стаття 80. Відповідальність за порушення законодавства про охорону здоров\'я

[]{#n612}
Особи, винні у порушенні законодавства про охорону здоров\'я, несуть цивільну, адміністративну або кримінальну відповідальність згідно із законодавством.

[]{#n734}
Розділ XIII\
ПРИКІНЦЕВІ ТА ПЕРЕХІДНІ ПОЛОЖЕННЯ

[]{#n735}
1. В інтересах лікування особи, хворої на коронавірусну хворобу (COVID-19), підтверджену за результатами лабораторного тестування, можуть також застосовуватися методи лікування та/або профілактики коронавірусної хвороби (COVID-19), якщо такі методи профілактики та/або лікування допущені офіційним органом Сполучених Штатів Америки, країн - членів Європейського Союзу, Великобританії, Швейцарської Конфедерації, Японії, Австралії, Канади, Китайської Народної Республіки, Держави Ізраїль до застосування при лікуванні та/або профілактиці коронавірусної хвороби (COVID-19) у відповідній країні або на території Європейського Союзу відповідно до рішення центрального органу виконавчої влади, що забезпечує формування та реалізує державну політики у сфері охорони здоров'я, за умови отримання згоди на медичне втручання відповідно до цих Основ.

[]{#n733}
{Основи законодавства про охорону здоров\'я доповнено розділом XIII згідно із Законом [№ 540-IX від 30.03.2020](/go/540-20) }

<div>

[]{#n613}

+-----------------------------------+-----------------------------------+
| Президент України                 | Л.КРАВЧУК                         |
+-----------------------------------+-----------------------------------+
| м. Київ\                          | \                                 |
| 19 листопада 1992 року\           |                                   |
| № 2801-XII                        |                                   |
+-----------------------------------+-----------------------------------+

</div>
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
