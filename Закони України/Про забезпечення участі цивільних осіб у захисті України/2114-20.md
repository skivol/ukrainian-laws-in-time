## Верховна Рада України; Закон від 03.03.2022 № 2114-IX

# Про забезпечення участі цивільних осіб у захисті України

#### Стан: Чинний

##### Ідентифікатор: 2114-20

------------------------------------------------------------------------

### Текст документа від 03.03.2022:

::: {#article}
<div>

[]{#n2}

  ---------------
  \[ image \]
  ЗАКОН УКРАЇНИ
  ---------------

</div>

[]{#n3}
Про забезпечення участі цивільних осіб у захисті України

[]{#n4}
Констатуючи акт збройної агресії Російської Федерації проти суверенітету України,

[]{#n5}
беручи до уваги прагнення цивільних осіб до активної участі у національному спротиві,

[]{#n6}
прагнучи захистити життя і здоров'я, честь і гідність, недоторканність і безпеку людини як найвищої соціальної цінності,

[]{#n7}
враховуючи положення [частини першої](/go/254%D0%BA/96-%D0%B2%D1%80) статті 65 Конституції України, згідно з якою захист Вітчизни, незалежності та територіальної цілісності України є обов'язком громадян України,

[]{#n8}
Верховна Рада України ухвалила цей Закон.

[]{#n9}
Стаття 1. У період дії воєнного стану громадяни України, а також іноземці та особи без громадянства, які на законних підставах перебувають на території України (далі - цивільні особи), можуть брати участь у відсічі та стримуванні збройної агресії Російської Федерації та/або інших держав, у тому числі отримати вогнепальну зброю і боєприпаси до неї відповідно до порядку та вимог, встановлених Міністерством внутрішніх справ України.

[]{#n10}
Стаття 2. Застосування цивільними особами вогнепальної зброї, отриманої відповідно до цього Закону, здійснюється аналогічно до застосування зброї військовослужбовцями під час виконання ними завдань щодо відсічі збройної агресії проти України в [порядку](/go/448-2022-%D0%BF), затвердженому Кабінетом Міністрів України.

[]{#n11}
Стаття 3. Цивільні особи зобов'язані здати отриману ними вогнепальну зброю і невикористані боєприпаси до неї до органів Національної поліції України не пізніше 10 днів після припинення або скасування дії воєнного стану в Україні.

[]{#n12}
За порушення вимоги, передбаченої цією статтею, цивільні особи несуть кримінальну відповідальність.

[]{#n13}
Стаття 4. У період дії воєнного стану громадяни України можуть брати участь у відсічі та стримуванні збройної агресії Російської Федерації та/або інших держав, застосовуючи власну нагородну зброю, спортивну зброю (пістолети, револьвери, гвинтівки, гладкоствольні рушниці), мисливську нарізну, гладкоствольну чи комбіновану зброю та бойові припаси до неї.

[]{#n14}
Стаття 5. Цивільні особи не несуть відповідальності за застосування вогнепальної зброї проти осіб, які здійснюють збройну агресію проти України, якщо така зброя застосована на підставі та в порядку, визначених [статтею 1](#n9) та [статтею 4](#n13) цього Закону.

[]{#n15}
Стаття 6. Прикінцеві та перехідні положення

[]{#n16}
1. Цей Закон набирає чинності з дня, наступного за днем його опублікування.

[]{#n17}
2. Дія цього Закону поширюється на всіх осіб, які отримали вогнепальну зброю і боєприпаси до неї у випадку, передбаченому [статтею 1](#n9) цього Закону, незалежно від дати їх видачі та застосовується протягом дії воєнного стану і 10 днів після його припинення або скасування.

[]{#n18}
3. [Розділ II](/go/2341-14) \"Прикінцеві та перехідні положення\" Кримінального кодексу України (Відомості Верховної Ради України, 2001 р., № 25-26, ст. 131) доповнити пунктом 22 такого змісту:

[]{#n19}
\"22. Цивільні особи не несуть кримінальної відповідальності за застосування вогнепальної зброї проти осіб, які здійснюють збройну агресію проти України, якщо така зброя застосована відповідно до вимог Закону України \"Про забезпечення участі цивільних осіб у захисті України\".

<div>

[]{#n20}

+-----------------------------------+-----------------------------------+
| Президент України                 | В. ЗЕЛЕНСЬКИЙ                     |
+-----------------------------------+-----------------------------------+
| м. Київ\                          | \                                 |
| 3 березня 2022 року\              |                                   |
| № 2114-IX                         |                                   |
+-----------------------------------+-----------------------------------+

</div>
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
