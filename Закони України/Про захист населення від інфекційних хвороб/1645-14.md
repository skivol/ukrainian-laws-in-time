## Верховна Рада України; Закон від 06.04.2000 № 1645-III

# Про захист населення від інфекційних хвороб

#### Стан: Чинний

##### Ідентифікатор: 1645-14

------------------------------------------------------------------------

### Текст документа від 10.12.2021:

::: {#article}
<div>

[]{#n2}

  ---------------
  \[ image \]
  ЗАКОН УКРАЇНИ
  ---------------

</div>

[]{#n3}
Про захист населення від інфекційних хвороб

[]{#n4}
(Відомості Верховної Ради України (ВВР), 2000, № 29, ст. 228)

[]{#n5}
{Із змінами, внесеними згідно із Законами\
[№ 913-IV від 05.06.2003](/go/913-15), ВВР, 2003, № 38, ст.321\
[№ 3421-IV від 09.02.2006](/go/3421-15), ВВР, 2006, № 22, ст.199\
[№ 723-V від 13.03.2007](/go/723-16), ВВР, 2007, № 22, ст.294\
[№ 1254-VI від 14.04.2009](/go/1254-17), ВВР, 2009, № 36-37, ст.511\
[№ 4496-VI від 13.03.2012](/go/4496-17), ВВР, 2013, № 2, ст.4\
[№ 5460-VI від 16.10.2012](/go/5460-17), ВВР, 2014, № 2-3, ст.41\
[№ 2530-VIII від 06.09.2018](/go/2530-19), ВВР, 2018, № 41, ст.320\
[№ 540-IX від 30.03.2020](/go/540-20), ВВР, 2020, № 18, ст.123\
[№ 555-IX від 13.04.2020](/go/555-20), ВВР, 2020, № 19, ст.127\
[№ 587-IX від 07.05.2020](/go/587-20), ВВР, 2020, № 22, ст.157 - щодо дії Закону див. [пункт 2](/go/587-20) розділу II\
[№ 588-IX від 07.05.2020](/go/588-20), ВВР, 2020, № 23, ст.166\
[№ 1513-IX від 02.06.2021](/go/1513-20)\
[№ 1894-IX від 17.11.2021](/go/1894-20)}

[]{#n381}
{Установити, що страхові виплати, передбачені [пунктом 1](#n368) частини другої статті 39 цього Закону, також виплачуються медичним працівникам державних і комунальних закладів охорони здоров'я, яким було встановлено групу інвалідності внаслідок захворювання на коронавірусну хворобу (COVID-19), за умови, що таке захворювання пов'язане з виконанням професійних обов'язків в умовах підвищеного ризику зараження, до набрання чинності Законом [№ 1513-IX від 02.06.2021](/go/1513-20) , та які не отримали такі страхові виплати}

[]{#n386}
{Установити, що страхові виплати, передбачені [частинами другою - п'ятою](#n367) статті 39 цього Закону, також виплачуються медичним працівникам закладів охорони здоров'я всіх форм власності, найманим медичним працівникам фізичних осіб - підприємців, які одержали ліцензію на провадження господарської діяльності з медичної практики, а також фізичним особам - підприємцям, які одержали ліцензію на провадження господарської діяльності з медичної практики і безпосередньо надають медичну допомогу, яким було встановлено групу інвалідності або у разі їх смерті внаслідок захворювання на коронавірусну хворобу (COVID-19), за умови, що таке захворювання чи смерть пов'язані з виконанням професійних обов'язків в умовах підвищеного ризику зараження і настали до набрання чинності Законом [№ 1894-IX від 17.11.2021](/go/1894-20) , та які не отримали такі страхові виплати}

[]{#n387}
{Установити, що права та гарантії, передбачені [частиною шостою](#n373) статті 39 цього Закону, також поширюються на медичних працівників закладів охорони здоров'я всіх форм власності, найманих медичних працівників фізичних осіб - підприємців, які одержали ліцензію на провадження господарської діяльності з медичної практики, а також на фізичних осіб - підприємців, які одержали ліцензію на провадження господарської діяльності з медичної практики і безпосередньо надають медичну допомогу, у разі їх смерті внаслідок захворювання на коронавірусну хворобу (COVID-19), за умови, що смерть пов'язана з виконанням професійних обов'язків в умовах підвищеного ризику зараження і настала до набрання чинності Законом [№ 1894-IX від 17.11.2021](/go/1894-20) }

[]{#n6}
{У тексті Закону слова \"спеціально уповноважений центральний орган виконавчої влади з питань охорони здоров'я\" у всіх відмінках замінено словами \"центральний орган виконавчої влади, що забезпечує формування державної політики у сфері охорони здоров'я\" у відповідному відмінку згідно із Законом [№ 5460-VI від 16.10.2012](/go/5460-17) }

[]{#n382}\

[]{#n7}
Цей Закон визначає правові, організаційні та фінансові засади діяльності органів виконавчої влади, органів місцевого самоврядування, підприємств, установ та організацій, спрямованої на запобігання виникненню і поширенню інфекційних хвороб людини, локалізацію та ліквідацію їх спалахів та епідемій, встановлює права, обов\'язки та відповідальність юридичних і фізичних осіб у сфері захисту населення від інфекційних хвороб.

[]{#n8}
Розділ I\
ЗАГАЛЬНІ ПОЛОЖЕННЯ

[]{#n9}
Стаття 1. Визначення термінів

[]{#n10}
У цьому Законі наведені нижче терміни вживаються у такому значенні:

[]{#n11}
інфекційні хвороби - розлади здоров\'я людей, що викликаються живими збудниками (вірусами, бактеріями, рикетсіями, найпростішими, грибками, гельмінтами, кліщами, іншими патогенними паразитами), продуктами їх життєдіяльності (токсинами), патогенними білками (пріонами), передаються від заражених осіб здоровим і схильні до масового поширення;

[]{#n12}
{Абзац другий статті 1 в редакції Закону [№ 913-IV від 05.06.2003](/go/913-15) }

[]{#n13}
небезпечні інфекційні хвороби - інфекційні хвороби, що характеризуються важкими та (або) стійкими розладами здоров\'я в окремих хворих і становлять небезпеку для їх життя та здоров\'я;

[]{#n14}
особливо небезпечні інфекційні хвороби - інфекційні хвороби (у тому числі карантинні: чума, холера, жовта гарячка), що характеризуються важкими та (або) стійкими розладами здоров\'я у значної кількості хворих, високим рівнем смертності, швидким поширенням цих хвороб серед населення;

[]{#n15}
джерело збудника інфекційної хвороби (далі - джерело інфекції) - людина або тварина, заражені збудниками інфекційної хвороби;

[]{#n16}
дезінфекційні заходи (дезінфекція, дезінсекція, дератизація) - заходи щодо знищення у середовищі життєдіяльності людини збудників інфекційних хвороб (дезінфекція) та їх переносників - комах (дезінсекція) і гризунів (дератизація);

[]{#n17}
епідемія - масове поширення інфекційної хвороби серед населення відповідної території за короткий проміжок часу;

[]{#n18}
епідемічна ситуація - показник епідемічного благополуччя території (об\'єкта) у певний час, що характеризується рівнем і динамікою захворювання людей на інфекційні хвороби, наявністю або відсутністю відповідних факторів передачі інфекції та іншими обставинами, що впливають на поширення інфекційних хвороб;

[]{#n19}
благополучна епідемічна ситуація - інфекційні хвороби не реєструються або реєструються їх поодинокі випадки, відсутні сприятливі умови для поширення цих хвороб;

[]{#n20}
нестійка епідемічна ситуація - рівень захворювання людей на інфекційні хвороби не перевищує середні багаторічні показники, проте є сприятливі умови для поширення цих хвороб;

[]{#n21}
неблагополучна епідемічна ситуація - рівень захворювання людей на інфекційні хвороби перевищує середні багаторічні показники, реєструються спалахи інфекційних хвороб;

[]{#n22}
інкубаційний період - максимальний відрізок часу, що минає від моменту зараження людини збудниками інфекційної хвороби до появи перших симптомів цієї хвороби;

[]{#n23}
самоізоляція - перебування особи, стосовно якої є обґрунтовані підстави щодо ризику інфікування або поширення нею інфекційної хвороби, у визначеному нею місці (приміщенні) з метою дотримання протиепідемічних заходів на основі зобов'язання особи;

[]{#n348}
{Абзац тринадцятий статті 1 в редакції Закону [№ 555-IX від 13.04.2020](/go/555-20) }

[]{#n24}
обсерватор - спеціалізований заклад, призначений для перебування осіб, які підлягають обсервації, їх обстеження та здійснення медичного нагляду за ними;

[]{#n349}
{Абзац чотирнадцятий статті 1 в редакції Закону [№ 555-IX від 13.04.2020](/go/555-20) }

[]{#n25}
календар профілактичних щеплень (далі - календар щеплень) - нормативно-правовий акт центрального органу виконавчої влади, що забезпечує формування державної політики у сфері охорони здоров\'я, яким встановлюються перелік обов\'язкових профілактичних щеплень та оптимальні строки їх проведення;

[]{#n26}
контактні особи - особи, які перебували в контакті з джерелом інфекції, внаслідок чого вони вважаються зараженими інфекційною хворобою;

[]{#n27}
карантин - адміністративні та медико-санітарні заходи, що застосовуються для запобігання поширенню особливо небезпечних інфекційних хвороб;

[]{#n28}
медичні імунобіологічні препарати - вакцини, анатоксини, імуноглобуліни, сироватки, бактеріофаги, інші лікарські засоби, що застосовуються в медичній практиці з метою специфічної профілактики інфекційних хвороб;

[]{#n29}
носій збудника інфекційної хвороби (далі - бактеріоносій) - людина, в організмі якої виявлено збудників інфекційної хвороби при відсутності симптомів цієї хвороби;

[]{#n30}
обмежувальні протиепідемічні заходи - медико-санітарні та адміністративні заходи, що здійснюються в межах осередку інфекційної хвороби з метою запобігання її поширенню;

[]{#n31}
осередок інфекційної хвороби - місце (об\'єкт, територія), де виявлено джерело інфекції та відповідні фактори передачі інфекції;

[]{#n32}
санітарно-протиепідемічні правила і норми - нормативно-правові акти (накази, інструкції, правила, положення тощо) центрального органу виконавчої влади, що забезпечує формування державної політики у сфері охорони здоров\'я, вимоги яких спрямовані на запобігання виникненню та поширенню інфекційних хвороб;

[]{#n33}
протиепідемічні заходи - комплекс організаційних, медико-санітарних, ветеринарних, інженерно-технічних, адміністративних та інших заходів, що здійснюються з метою запобігання поширенню інфекційних хвороб, локалізації та ліквідації їх осередків, спалахів та епідемій;

[]{#n34}
профілактичні щеплення - введення в організм людини медичних імунобіологічних препаратів для створення специфічної несприйнятливості до інфекційних хвороб;

[]{#n35}
поствакцинальні ускладнення - важкі та (або) стійкі розлади здоров\'я, викликані застосуванням медичних імунобіологічних препаратів;

[]{#n36}
спалах інфекційної хвороби - декілька захворювань на інфекційну хворобу, пов\'язаних між собою спільним джерелом та (або) фактором передачі інфекції;

[]{#n37}
санітарна охорона території України - система організаційних, медико-санітарних, санітарно-гігієнічних, лікувально-профілактичних та протиепідемічних заходів, спрямованих на запобігання занесенню та поширенню на території України особливо небезпечних інфекційних хвороб, а в разі їх виникнення - на недопущення поширення цих хвороб за межі України, а також на запобігання ввезенню на територію України товарів, хімічних, біологічних і радіоактивних речовин, відходів та інших вантажів, небезпечних для життя та здоров\'я людини;

[]{#n38}
фактори передачі збудників інфекційних хвороб (далі - фактори передачі інфекції) - забруднені збудниками інфекційних хвороб об\'єкти середовища життєдіяльності людини (повітря, грунт, вода, харчові продукти, продовольча сировина, кров та інші біологічні препарати, медичні інструменти, предмети побуту тощо), а також заражені збудниками інфекційних хвороб живі організми, за участю яких відбувається перенесення збудників інфекційних хвороб від джерела інфекції до інших осіб;

[]{#n351}
обсервація - перебування особи, стосовно якої є ризик поширення інфекційної хвороби, в обсерваторі з метою її обстеження та здійснення медичного нагляду за нею.

[]{#n350}
{Статтю 1 доповнено абзацом двадцять дев\'ятим згідно із Законом [№ 555-IX від 13.04.2020](/go/555-20) }

[]{#n39}
Стаття 2. Законодавство про захист населення від інфекційних хвороб

[]{#n40}
Відносини у сфері захисту населення від інфекційних хвороб регулюються [Основами законодавства України про охорону здоров\'я](/go/2801-12), законами України [\"Про забезпечення санітарного та епідемічного благополуччя населення\"](/go/4004-12), [\"Про запобігання захворюванню на синдром набутого імунодефіциту (СНІД) та соціальний захист населення\"](/go/1972-12), цим Законом, іншими нормативно-правовими актами.

[]{#n41}
Розділ II\
ДЕРЖАВНЕ РЕГУЛЮВАННЯ ДІЯЛЬНОСТІ У СФЕРІ ЗАХИСТУ НАСЕЛЕННЯ ВІД ІНФЕКЦІЙНИХ ХВОРОБ

[]{#n42}
Стаття 3. Повноваження Кабінету Міністрів України у сфері захисту населення від інфекційних хвороб

[]{#n327}
Кабінет Міністрів України у сфері захисту населення від інфекційних хвороб:

[]{#n328}
розробляє і здійснює відповідні державні цільові програми;

[]{#n329}
забезпечує фінансування та матеріально-технічне постачання закладів охорони здоров'я, органів державної санітарно-епідеміологічної служби, підприємств, установ та організацій, залучених до проведення заходів і робіт, пов'язаних з ліквідацією епідемій, координує проведення цих заходів і робіт;

[]{#n330}
координує та спрямовує роботу міністерств, інших органів виконавчої влади;

[]{#n331}
укладає міжурядові договори;

[]{#n332}
розробляє та затверджує перелік товарів протиепідемічного призначення, що необхідні для запобігання поширенню епідемій, пандемій, у тому числі поширенню коронавірусної хвороби (COVID-2019);

[]{#n333}
розробляє та затверджує перелік товарів, що мають істотну соціальну значущість;

[]{#n334}
встановлює граничні ціни для оптової та роздрібної торгівлі товарами протиепідемічного призначення, що необхідні для запобігання поширенню епідемій, пандемій, у тому числі поширенню коронавірусної хвороби (COVID-19), та/або товарами, що мають істотну соціальну значущість, з урахуванням постачальницько-збутової надбавки та граничної торговельної (роздрібної) надбавки;

[]{#n335}
встановлює під час дії карантину, встановленого Кабінетом Міністрів України, заборону скуповування та перепродажу за цінами, що перевищують встановлені граничні ціни для оптової та роздрібної торгівлі, з урахуванням постачальницько-збутової надбавки та граничної торговельної (роздрібної) надбавки товарів протиепідемічного призначення, що необхідні для запобігання поширенню епідемій, пандемій, та/або товарів, що мають істотну соціальну значущість;

[]{#n336}
вирішує інші питання у межах повноважень, визначених законом.

[]{#n326}
{Стаття 3 із змінами, внесеними згідно із Законами [№ 3421-IV від 09.02.2006](/go/3421-15) ,  [№ 5460-VI від 16.10.2012](/go/5460-17) , в редакції Закону [№ 540-IX від 30.03.2020](/go/540-20) }

[]{#n51}
Стаття 4. Повноваження Ради міністрів Автономної Республіки Крим і місцевих органів виконавчої влади у сфері захисту населення від інфекційних хвороб

[]{#n52}
Рада міністрів Автономної Республіки Крим, місцеві органи виконавчої влади у сфері захисту населення від інфекційних хвороб:

[]{#n53}
реалізують державну політику в галузі охорони здоров\'я та щодо забезпечення санітарного та епідемічного благополуччя населення, організовують розроблення і виконання регіональних і місцевих програм з питань захисту населення від інфекційних хвороб, а також беруть участь у розробленні та виконанні державних цільових програм;

[]{#n54}
{Абзац другий статті 4 із змінами, внесеними згідно із Законом [№ 3421-IV від 09.02.2006](/go/3421-15) }

[]{#n55}
забезпечують проведення профілактичних і протиепідемічних заходів (благоустрій, водопостачання та водовідведення, прибирання та санітарна очистка, боротьба з живими переносниками збудників інфекційних хвороб тощо) на територіях населених пунктів, у місцях масового відпочинку населення та рекреаційних зонах, здійснюють контроль за виконанням цих заходів;

[]{#n56}
здійснюють контроль за додержанням юридичними і фізичними особами санітарно-гігієнічних, санітарно-протиепідемічних та ветеринарних правил і норм, правил торгівлі та побутового обслуговування населення;

[]{#n57}
{Абзац четвертий статті 4 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n58}
організовують проведення аналізу епідемічної ситуації в регіоні та контролю за її станом;

[]{#n59}
забезпечують комунальні заклади охорони здоров\'я, діяльність яких пов\'язана з лікуванням і профілактикою інфекційних хвороб, кадрами, фінансовими та матеріально-технічними ресурсами;

[]{#n60}
інформують населення через засоби масової інформації про епідемічну ситуацію в регіоні та здійснювані протиепідемічні заходи;

[]{#n61}
вирішують питання фінансового та матеріально-технічного забезпечення лікувально-профілактичних і протиепідемічних заходів та робіт, пов\'язаних з ліквідацією епідемій та спалахів інфекційних хвороб;

[]{#n62}
вирішують інші питання у межах повноважень, визначених законом.

[]{#n63}
Стаття 5. Повноваження органів місцевого самоврядування у сфері захисту населення від інфекційних хвороб

[]{#n64}
Органи місцевого самоврядування у сфері захисту населення від інфекційних хвороб:

[]{#n65}
забезпечують проведення профілактичних і протиепідемічних заходів на територіях населених пунктів, у місцях масового відпочинку населення та рекреаційних зонах, а також робіт по ліквідації епідемій та спалахів інфекційних хвороб і вирішують питання фінансового та матеріально-технічного забезпечення цих заходів і робіт;

[]{#n66}
здійснюють комплексні заходи, спрямовані на ліквідацію епідемій, спалахів інфекційних хвороб та їх наслідків;

[]{#n67}
забезпечують участь у боротьбі з інфекційними хворобами закладів та установ охорони здоров\'я усіх форм власності, а також вдосконалення мережі спеціалізованих закладів та установ охорони здоров\'я, діяльність яких пов\'язана із захистом населення від інфекційних хвороб;

[]{#n68}
забезпечують доступність і безоплатність надання медичної допомоги хворим на інфекційні хвороби у державних і комунальних закладах охорони здоров\'я;

[]{#n69}
забезпечують відповідно до законодавства громадян пільгових категорій лікарськими засобами та виробами медичного призначення для лікування і профілактики інфекційних хвороб;

[]{#n70}
вирішують інші питання у межах повноважень, визначених законом.

[]{#n71}
Стаття 6. Повноваження центральних органів виконавчої влади щодо захисту населення від інфекційних хвороб

[]{#n72}
Центральний орган виконавчої влади, що забезпечує формування державної політики у сфері охорони здоров'я, щодо захисту населення від інфекційних хвороб:

[]{#n73}
затверджує [санітарно-протиепідемічні правила і норми](/go/z0978-21), методи обстеження та лікування хворих, діагностики та профілактики інфекційних хвороб, інші нормативно-правові акти;

[]{#n74}
встановлює методи випробувань дезінфекційних засобів, контролю за їх відповідністю вимогам стандартів, інших нормативних документів, регламентує застосування таких методів;

[]{#n75}
вносить на розгляд Кабінету Міністрів України пропозиції, спрямовані на профілактику та зниження рівня інфекційних хвороб, на поліпшення епідемічної ситуації в Україні;

[]{#n76}
встановлює допустимі рівні забруднення мікроорганізмами та іншими біологічними чинниками харчових продуктів і продовольчої сировини, води, ґрунту, інших об'єктів середовища життєдіяльності людини;

[]{#n77}
вирішує інші питання у межах повноважень, визначених законом.

[]{#n78}
Центральний орган виконавчої влади, що реалізує державну політику у сфері охорони здоров'я, щодо захисту населення від інфекційних хвороб:

[]{#n79}
здійснює відповідно до законодавства державну реєстрацію медичних імунобіологічних препаратів;

[]{#n80}
бере участь у формуванні державних замовлень на виробництво лікарських засобів, медичних імунобіологічних препаратів та дезінфекційних засобів, необхідних для здійснення профілактичних і протиепідемічних заходів, а також на підготовку фахівців із профілактики та лікування інфекційних хвороб;

[]{#n81}
забезпечує створення, зберігання та своєчасне оновлення необхідного запасу лікарських засобів, медичних імунобіологічних препаратів, дезінфекційних засобів тощо на випадок епідемій;

[]{#n82}
вирішує інші питання у межах повноважень, визначених законом.

[]{#n83}
Центральний орган виконавчої влади, що реалізує державну політику у сфері санітарного та епідемічного благополуччя населення, щодо захисту населення від інфекційних хвороб:

[]{#n84}
розробляє санітарні норми, методи профілактики інфекційних хвороб, інші нормативно-правові акти;

[]{#n85}
здійснює нагляд за додержанням підприємствами, установами, організаціями незалежно від форми власності та громадянами законодавства у сфері захисту населення від інфекційних хвороб, контролює виконання вимог санітарно-протиепідемічних правил і норм;

[]{#n86}
здійснює епідеміологічний нагляд за побічною дією імунобіологічних препаратів та їх епідеміологічною ефективністю;

[]{#n87}
веде державний облік інфекційних хвороб;

[]{#n88}
координує проведення закладами охорони здоров'я, органами державної санітарно-епідеміологічної служби, науково-дослідними установами, що належать до сфери його управління, заходів, спрямованих на санітарну охорону території України;

[]{#n89}
аналізує і прогнозує епідемічну ситуацію в Україні та в окремих регіонах, розробляє та подає в установленому порядку обґрунтовані пропозиції, спрямовані на профілактику та зниження рівня інфекційних хвороб, на поліпшення епідемічної ситуації;

[]{#n90}
організовує проведення наукових досліджень, спрямованих на зниження рівня інфекційних хвороб, поліпшення епідемічної ситуації, підвищення ефективності протиепідемічних заходів;

[]{#n91}
забезпечує створення, зберігання та своєчасне оновлення необхідного запасу дезінфекційних засобів на випадок епідемій;

[]{#n92}
здійснює міжвідомчу координацію та забезпечує взаємодію з іншими центральними та місцевими органами виконавчої влади у сфері захисту населення від інфекційних хвороб;

[]{#n93}
погоджує проекти рішень, якими встановлюється порядок проведення профілактичних і протиепідемічних заходів;

[]{#n94}
погоджує порядок проведення профілактичних і протиепідемічних заходів у межах підпорядкованих центральним органам виконавчої влади, що реалізують державну політику у сферах оборони і військового будівництва, охорони громадського порядку, захисту державного кордону, виконання кримінальних покарань, Службі безпеки України, територій, об'єктів, частин і підрозділів;

[]{#n95}
організовує та координує роботи з проведення гігієнічного навчання населення з питань запобігання виникненню та поширенню інфекційних хвороб, а також забезпечує медичні служби міністерств, інших центральних і місцевих органів виконавчої влади, органи державної санітарно-епідеміологічної служби періодичною інформацією про епідемічну ситуацію в Україні та у світі, щорічно інформує їх про прийняті санітарно-протиепідемічні правила та інші нормативно-правові акти у сфері захисту населення від інфекційних хвороб;

[]{#n96}
вирішує інші питання у межах повноважень, визначених законом.

[]{#n97}
{Статті 6 із змінами, внесеними згідно із Законом [№ 1254-VI від 14.04.2009](/go/1254-17) ; в редакції Закону [№ 5460-VI від 16.10.2012](/go/5460-17) }

[]{#n98}
Стаття 7. Лікування хворих на інфекційні хвороби

[]{#n99}
Лікування хворих на інфекційні хвороби може проводитися в акредитованих у встановленому законодавством порядку державних і комунальних спеціалізованих закладах (відділеннях) охорони здоров\'я та клініках наукових установ, а також в акредитованих закладах охорони здоров\'я, заснованих у встановленому законодавством порядку на приватній формі власності. У разі якщо перебіг інфекційної хвороби легкий, а епідемічна ситуація в осередку інфекційної хвороби благополучна, лікування такого хворого під систематичним медичним наглядом може здійснюватися амбулаторно, крім випадків, передбачених [статтями 22](#n197), [27](#n220) і [31](#n259) цього Закону.

[]{#n100}
Лікуванням хворих на інфекційні хвороби можуть займатися особи, які мають медичну освіту та відповідають кваліфікаційним вимогам, установленим центральним органом виконавчої влади, що забезпечує формування державної політики у сфері охорони здоров\'я, у тому числі особи, які в установленому порядку займаються приватною медичною практикою.

[]{#n101}
Стаття 8. Фінансування профілактичних і протиепідемічних заходів та лікування хворих на інфекційні хвороби

[]{#n102}
Фінансування профілактичних і протиепідемічних заходів здійснюється за рахунок коштів Державного бюджету України та місцевих бюджетів, а у випадках, передбачених законом, - за рахунок коштів підприємств, установ і організацій незалежно від форм власності, а також коштів фізичних осіб.

[]{#n103}
Профілактичні щеплення проти інфекційних хвороб, включених до календаря щеплень, та профілактичні щеплення за епідемічними показаннями проводяться для громадян безоплатно за рахунок коштів місцевих бюджетів та інших джерел, не заборонених законодавством. Поставки медичних імунобіологічних препаратів для проведення профілактичних щеплень, включених до календаря щеплень, у тому числі для профілактики сказу, здійснюються за рахунок коштів Державного бюджету України, а для проведення щеплень за епідемічними показаннями - за рахунок коштів місцевих бюджетів, а також інших джерел, не заборонених законодавством. Порядок забезпечення закладів охорони здоров\'я медичними імунобіологічними препаратами встановлюється центральним органом виконавчої влади, що забезпечує формування державної політики у сфері охорони здоров\'я.

[]{#n104}
{Частина друга статті 8 із змінами, внесеними згідно із Законом [№ 723-V від 13.03.2007](/go/723-16) }

[]{#n105}
У державних і комунальних закладах охорони здоров\'я та державних наукових установах лікування, медичні огляди та обстеження осіб, хворих на інфекційні хвороби, та бактеріоносіїв проводяться безоплатно (за рахунок коштів відповідних бюджетів), а також можуть проводитися за рахунок інших джерел, не заборонених законодавством.

[]{#n106}
Профілактичні та поточні дезінфекційні заходи проводяться за рахунок коштів підприємств, установ і організацій незалежно від форм власності та за кошти фізичних осіб.

[]{#n107}
Стаття 9. Фінансове та матеріально-технічне забезпечення робіт, пов\'язаних із епідеміологічним обстеженням, ліквідацією епідемій та спалахів інфекційних хвороб, порядок відшкодування понесених на це витрат

[]{#n108}
Витрати, пов\'язані з епідеміологічним обстеженням і ліквідацією епідемій та спалахів інфекційних хвороб, фінансуються за рахунок коштів Державного бюджету України та місцевих бюджетів. У випадках, передбачених законом, для цього можуть залучатися кошти підприємств, установ і організацій незалежно від форм власності, а також кошти фізичних осіб і громадських організацій, у тому числі міжнародних.

[]{#n109}
У разі якщо епідемія чи спалах інфекційної хвороби виникли з вини встановленої юридичної або фізичної особи, витрати з Державного бюджету України та місцевих бюджетів на локалізацію та ліквідацію зазначених епідемії чи спалаху інфекційної хвороби можуть бути відшкодовані за рахунок винної особи в порядку, встановленому законом.

[]{#n110}
У разі виникнення епідемії чи спалаху інфекційної хвороби засоби масової інформації незалежно від форм власності сприяють органам виконавчої влади та органам місцевого самоврядування у проведенні необхідної роз\'яснювальної роботи серед населення.

[]{#n111}
Розділ III\
ПРАВОВЕ РЕГУЛЮВАННЯ ВІДНОСИН У СФЕРІ ЗАХИСТУ НАСЕЛЕННЯ ВІД ІНФЕКЦІЙНИХ ХВОРОБ

[]{#n112}
Стаття 10. Основні принципи профілактики інфекційних хвороб

[]{#n113}
Основними принципами профілактики інфекційних хвороб є:

[]{#n114}
визнання захисту населення від інфекційних хвороб одним із пріоритетних напрямів діяльності органів виконавчої влади та органів місцевого самоврядування;

[]{#n115}
дотримання підприємствами, установами, організаціями незалежно від форм власності та громадянами санітарно-гігієнічних та санітарно-протиепідемічних правил і норм при здійсненні будь-яких видів діяльності;

[]{#n116}
комплексність проведення профілактичних, протиепідемічних, соціальних і освітніх заходів, обов\'язковість їх фінансування;

[]{#n117}
безоплатність надання медичної допомоги особам, хворим на інфекційні хвороби, у державних і комунальних закладах охорони здоров\'я та в державних наукових установах;

[]{#n118}
соціальний захист осіб, які хворіють на інфекційні хвороби чи є бактеріоносіями;

[]{#n119}
державна підтримка відповідних наукових розробок і вітчизняних виробників медичних імунобіологічних препаратів, лікарських і дезінфекційних засобів та виробів медичного призначення, що застосовуються для профілактики, діагностики та лікування інфекційних хвороб.

[]{#n120}
Стаття 11. Організація та проведення профілактичних і протиепідемічних заходів

[]{#n121}
Організація та проведення профілактичних і протиепідемічних заходів, зокрема щодо санітарної охорони території України, обмежувальних заходів стосовно хворих на інфекційні хвороби та бактеріоносіїв, виробничого контролю, у тому числі лабораторних досліджень і випробувань при виробництві, зберіганні, транспортуванні та реалізації харчових продуктів і продовольчої сировини та іншої продукції, при виконанні робіт і наданні послуг, а також організація та проведення медичних оглядів і обстежень, профілактичних щеплень, гігієнічного виховання та навчання громадян, інших заходів, передбачених санітарно-гігієнічними та санітарно-протиепідемічними правилами і нормами, у межах встановлених законом повноважень покладаються на органи виконавчої влади, органи місцевого самоврядування, органи державної санітарно-епідеміологічної служби, заклади охорони здоров\'я, підприємства, установи та організації незалежно від форм власності, а також на громадян.

[]{#n122}
{Частина перша статті 11 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n123}
Організацію та проведення профілактичних і протиепідемічних заходів у межах територій, об\'єктів, частин і підрозділів, підпорядкованих центральним органам виконавчої влади, що реалізують державну політику у сферах оборони і військового будівництва, охорони громадського порядку, виконання кримінальних покарань, захисту державного кордону, Службі безпеки України, забезпечують зазначені органи, підпорядковані їм установи державної санітарно-епідеміологічної служби, медичні служби, а також керівники зазначених об\'єктів, частин, підрозділів.

[]{#n124}
{Частина друга статті 11 із змінами, внесеними згідно із Законами [№ 1254-VI від 14.04.2009](/go/1254-17) , [№ 5460-VI від 16.10.2012](/go/5460-17) }

[]{#n125}
Проведення профілактичних щеплень забезпечують центральний орган виконавчої влади, що реалізує державну політику у сфері охорони здоров'я, місцеві органи виконавчої влади, органи місцевого самоврядування та органи державної санітарно-епідеміологічної служби.

[]{#n126}
{Частина третя статті 11 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n127}
Стаття 12. Профілактичні щеплення

[]{#n128}
Профілактичні щеплення проти дифтерії, кашлюка, кору, поліомієліту, правця, туберкульозу є обов\'язковими і включаються до календаря щеплень.

[]{#n129}
Працівники окремих професій, виробництв та організацій, діяльність яких може призвести до зараження цих працівників та (або) поширення ними інфекційних хвороб, підлягають обов\'язковим профілактичним щепленням також проти інших відповідних інфекційних хвороб. У разі відмови або ухилення від обов\'язкових профілактичних щеплень у порядку, встановленому законом, ці працівники відсторонюються від виконання зазначених видів робіт. Перелік професій, виробництв та організацій, працівники яких підлягають обов\'язковим профілактичним щепленням проти інших відповідних інфекційних хвороб, встановлюється центральним органом виконавчої влади, що забезпечує формування державної політики у сфері охорони здоров'я.

[]{#n130}
{Частина друга статті 12 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n131}
У разі загрози виникнення особливо небезпечної інфекційної хвороби або масового поширення небезпечної інфекційної хвороби на відповідних територіях та об\'єктах можуть проводитися обов\'язкові профілактичні щеплення проти цієї інфекційної хвороби за епідемічними показаннями.

[]{#n132}
Рішення про проведення обов\'язкових профілактичних щеплень за епідемічними показаннями на відповідних територіях та об\'єктах приймають головний державний санітарний лікар України, головний державний санітарний лікар Автономної Республіки Крим, головні державні санітарні лікарі областей, міст Києва та Севастополя, головні державні санітарні лікарі центральних органів виконавчої влади, що реалізують державну політику у сферах оборони і військового будівництва, охорони громадського порядку, виконання кримінальних покарань, захисту державного кордону, Служби безпеки України.

[]{#n133}
{Частина четверта статті 12 із змінами, внесеними згідно із Законами [№ 1254-VI від 14.04.2009](/go/1254-17) , [№ 5460-VI від 16.10.2012](/go/5460-17) }

[]{#n134}
Медичні працівники, які проводять профілактичні щеплення, повинні мати відповідну підготовку з питань їх проведення та зобов\'язані надати об\'єктивну інформацію особам, яким проводиться щеплення, або їх законним представникам про ефективність профілактичних щеплень та про можливі поствакцинальні ускладнення.

[]{#n135}
Профілактичні щеплення проводяться після медичного огляду особи в разі відсутності у неї відповідних медичних протипоказань. Повнолітнім дієздатним громадянам профілактичні щеплення проводяться за їх згодою після надання об\'єктивної інформації про щеплення, наслідки відмови від них та можливі поствакцинальні ускладнення. Особам, які не досягли п\'ятнадцятирічного віку чи визнані у встановленому законом порядку недієздатними, профілактичні щеплення проводяться за згодою їх об\'єктивно інформованих батьків або інших законних представників. Особам віком від п\'ятнадцяти до вісімнадцяти років чи визнаним судом обмежено дієздатними профілактичні щеплення проводяться за їх згодою після надання об\'єктивної інформації та за згодою об\'єктивно інформованих батьків або інших законних представників цих осіб. Якщо особа та (або) її законні представники відмовляються від обов\'язкових профілактичних щеплень, лікар має право взяти у них відповідне письмове підтвердження, а в разі відмови дати таке підтвердження - засвідчити це актом у присутності свідків.

[]{#n136}
Відомості про профілактичні щеплення, поствакцинальні ускладнення та про відмову від обов\'язкових профілактичних щеплень підлягають статистичному обліку і вносяться до відповідних медичних документів. Медичні протипоказання, порядок проведення профілактичних щеплень та реєстрації поствакцинальних ускладнень встановлюються центральним органом виконавчої влади, що забезпечує формування державної політики у сфері охорони здоров\'я.

[]{#n137}
Стаття 13. Вимоги до медичних імунобіологічних препаратів, контроль за їх якістю та застосуванням

[]{#n138}
Для профілактичних щеплень застосовуються медичні імунобіологічні препарати вітчизняного та зарубіжного виробництва, зареєстровані в Україні в установленому законодавством порядку.

[]{#n139}
Медичні імунобіологічні препарати можуть відпускатися громадянам за рецептами лікарів у порядку, встановленому центральним органом виконавчої влади, що забезпечує формування державної політики у сфері охорони здоров\'я.

[]{#n140}
Державний контроль за якістю, ефективністю, безпечністю та правильністю застосування вітчизняних та зарубіжних медичних імунобіологічних препаратів здійснюється центральним органом виконавчої влади, що реалізує державну політику у сфері контролю якості та безпеки лікарських засобів, у порядку, встановленому центральним органом виконавчої влади, що забезпечує формування державної політики у сфері охорони здоров'я.

[]{#n141}
{Частина третя статті 13 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n142}
Зберігання, транспортування, а також знешкодження непридатних для використання медичних імунобіологічних препаратів здійснюється з додержанням санітарно-гігієнічних і санітарно-протиепідемічних правил і норм. Контроль за дотриманням встановлених порядку та умов зберігання, транспортування, а також знешкодження медичних імунобіологічних препаратів здійснюється центральним органом виконавчої влади, що реалізує державну політику у сфері контролю якості та безпеки лікарських засобів.

[]{#n143}
{Частина четверта статті 13 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n144}
Про кожний випадок поствакцинального ускладнення заклади та установи охорони здоров\'я незалежно від форм власності зобов\'язані терміново повідомити центральний орган виконавчої влади, що реалізує державну політику у сфері контролю якості та безпеки лікарських засобів.

[]{#n145}
{Частина п\'ята статті 13 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n146}
Стаття 14. Створення нових та генетично змінених мікроорганізмів і біологічно активних речовин

[]{#n147}
Підприємства, установи, організації незалежно від форм власності, їх структурні підрозділи (лабораторії), в яких проводяться дослідження, пов\'язані зі створенням нових та генетично змінених мікроорганізмів і біологічно активних речовин, підлягають обов\'язковій реєстрації в центральному органі виконавчої влади, що реалізує державну політику у сфері охорони здоров'я з метою здійснення державного контролю за проведенням таких досліджень.

[]{#n148}
{Стаття 14 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n149}
Стаття 15. Запобігання інфекційним захворюванням у дитячих закладах

[]{#n150}
Прийом дітей до виховних, навчальних, оздоровчих та інших дитячих закладів проводиться за наявності відповідної довідки закладу охорони здоров\'я, в якому дитина перебуває під медичним наглядом. Довідка видається на підставі даних медичного огляду дитини, якщо відсутні медичні протипоказання для її перебування у цьому закладі, а також якщо їй проведено профілактичні щеплення згідно з календарем щеплень і вона не перебувала в контакті з хворими на інфекційні хвороби або бактеріоносіями.

[]{#n151}
Дітям, які не отримали профілактичних щеплень згідно з календарем щеплень, відвідування дитячих закладів не дозволяється. У разі якщо профілактичні щеплення дітям проведено з порушенням установлених строків у зв\'язку з медичними протипоказаннями, при благополучній епідемічній ситуації за рішенням консиліуму відповідних лікарів вони можуть бути прийняті до відповідного дитячого закладу та відвідувати його.

[]{#n152}
Порядок проведення медичних оглядів дітей і форма довідки для прийому їх до дитячих закладів установлюються центральним органом виконавчої влади, що забезпечує формування державної політики у сфері охорони здоров\'я.

[]{#n153}
Працівники дитячих закладів підлягають обов\'язковим профілактичним медичним оглядам з метою виявлення хворих на інфекційні хвороби та бактеріоносіїв у порядку, встановленому законодавством.

[]{#n154}
Працівники дитячих закладів зобов\'язані:

[]{#n155}
вести постійне спостереження за станом здоров\'я дітей, а в разі виявлення хворого на інфекційну хворобу - вжити заходів для його ізоляції від здорових дітей та негайно повідомити про цей випадок відповідний заклад охорони здоров\'я;

[]{#n156}
систематично проводити гігієнічне навчання та виховання дітей.

[]{#n157}
Стаття 16. Захист населення від інфекційних хвороб, спільних для тварин і людей (зооантропонозних інфекцій)

[]{#n158}
Захист населення від інфекційних хвороб, спільних для тварин і людей (зооантропонозних інфекцій), забезпечується проведенням ветеринарно-санітарних, протиепізоотичних, профілактичних і протиепідемічних заходів під час догляду за тваринами, виробництва, переробки та реалізації продукції тваринництва, дотриманням усіма господарюючими суб\'єктами вимог ветеринарних, санітарно-гігієнічних і санітарно-протиепідемічних правил і норм, а також контролем місцевих органів виконавчої влади та органів місцевого самоврядування за їх дотриманням.

[]{#n159}
З метою запобігання виникненню та поширенню зооантропонозних інфекцій серед людей місцеві органи виконавчої влади та органи місцевого самоврядування:

[]{#n160}
затверджують комплексні програми і плани профілактики та боротьби з цими інфекціями;

[]{#n161}
затверджують правила утримання тварин у домашніх умовах, виділяють і облаштовують на територіях населених пунктів місця для їх вигулювання, забезпечують відлов, тимчасове утримання та регулювання чисельності бродячих тварин;

[]{#n162}
забезпечують систематичне проведення дератизації на територіях населених пунктів, у місцях масового відпочинку населення та рекреаційних зонах.

[]{#n163}
Стаття 17. Права та обов\'язки громадян та їх об\'єднань у сфері захисту населення від інфекційних хвороб

[]{#n164}
Громадяни та їх об\'єднання мають право на отримання достовірної інформації щодо епідемічної ситуації в Україні.

[]{#n165}
Органи виконавчої влади та органи місцевого самоврядування, органи державної санітарно-епідеміологічної служби та заклади охорони здоров\'я зобов\'язані періодично повідомляти через засоби масової інформації про епідемічну ситуацію та здійснювані протиепідемічні заходи.

[]{#n166}
{Частина друга статті 17 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n167}
За відмову у наданні інформації, умисне перекручення або приховування об\'єктивних даних про захворювання населення на інфекційні хвороби посадові особи органів, та закладів, зазначених у частині другій цієї статті, несуть відповідальність згідно із законом.

[]{#n168}
{Частина третя статті 17 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n169}
Громадяни та їх об\'єднання мають право брати участь в обговоренні питань щодо розміщення та будівництва об\'єктів, що можуть негативно впливати на епідемічну ситуацію, проектів державних цільових, регіональних і місцевих програм з питань захисту населення від інфекційних хвороб і вносити пропозиції з цих питань до відповідних органів виконавчої влади та органів місцевого самоврядування, установ і організацій.

[]{#n170}
{Частина четверта статті 17 із змінами, внесеними згідно із Законом [№ 3421-IV від 09.02.2006](/go/3421-15) }

[]{#n171}
Стаття 18. Права та обов\'язки підприємств, установ і організацій у сфері захисту населення від інфекційних хвороб

[]{#n172}
Права та обов\'язки підприємств, установ і організацій незалежно від форм власності у сфері захисту населення від інфекційних хвороб щодо забезпечення населення доброякісними, безпечними для здоров\'я харчовими продуктами, продовольчою сировиною та питною водою, запобігання забрудненню збудниками інфекційних хвороб відкритих водойм і грунту, утримання в належному санітарному стані територій населених пунктів, місць масового відпочинку населення, рекреаційних зон тощо визначені законодавством.

[]{#n173}
Юридичні особи незалежно від форм власності та громадяни забезпечують проведення профілактичних дезінфекційних заходів у жилих, виробничих та інших приміщеннях (будівлях) і на земельних ділянках, що належать їм на праві власності чи надані в користування, здійснюють інші заходи з метою недопущення розмноження гризунів і комах у приміщеннях (будівлях) і на земельних ділянках.

[]{#n174}
Власники, а також керівники та інші посадові особи підприємств, установ і організацій незалежно від форм власності зобов\'язані в межах своїх повноважень сприяти медичним працівникам у здійсненні заходів щодо захисту населення від інфекційних хвороб.

[]{#n175}
Стаття 19. Права осіб, які хворіють на інфекційні хвороби чи є бактеріоносіями

[]{#n176}
Особи, які хворіють на інфекційні хвороби чи є бактеріоносіями, мають право на:

[]{#n177}
безоплатне лікування у державних і комунальних закладах охорони здоров\'я та державних наукових установах;

[]{#n178}
отримання достовірної інформації про результати медичного огляду, обстеження та лікування, а також на отримання рекомендацій щодо запобігання поширенню інфекційних хвороб;

[]{#n179}
звернення до суду з позовами про відшкодування шкоди, заподіяної їх здоров\'ю та (або) майну внаслідок порушення законодавства про захист населення від інфекційних хвороб.

[]{#n180}
Іноземцям та особам без громадянства, які хворіють на інфекційні хвороби чи є бактеріоносіями, медична допомога надається в порядку, встановленому цим Законом та міжнародними договорами України.

[]{#n181}
Стаття 20. Обов\'язки осіб, які хворіють на інфекційні хвороби чи є бактеріоносіями

[]{#n182}
Особи, які хворіють на інфекційні хвороби чи є бактеріоносіями, зобов\'язані:

[]{#n183}
вживати рекомендованих медичними працівниками заходів для запобігання поширенню інфекційних хвороб;

[]{#n184}
виконувати вимоги та рекомендації медичних працівників щодо порядку та умов лікування, додержуватися режиму роботи закладів охорони здоров\'я та наукових установ, у яких вони лікуються;

[]{#n185}
проходити у встановлені строки необхідні медичні огляди та обстеження.

[]{#n186}
Стаття 21. Обов\'язкові профілактичні медичні огляди

[]{#n187}
Обов\'язкові попередні (до прийняття на роботу) та періодичні профілактичні медичні огляди працівників окремих професій, виробництв та організацій, діяльність яких пов\'язана з обслуговуванням населення і може призвести до поширення інфекційних хвороб, проводяться за рахунок роботодавців у порядку, встановленому законодавством.

[]{#n188}
Обов\'язковим профілактичним медичним оглядам підлягають неповнолітні, учні загальноосвітніх і професійно-технічних навчальних закладів та студенти вищих навчальних закладів, інші категорії осіб відповідно до закону.

[]{#n189}
У разі погіршення епідемічної ситуації за поданням відповідного головного державного санітарного лікаря рішеннями органів виконавчої влади та органів місцевого самоврядування для працівників, зазначених у частині першій цієї статті, можуть проводитися позачергові обов\'язкові профілактичні медичні огляди.

[]{#n190}
Обов\'язковим профілактичним медичним оглядам і подальшому медичному нагляду підлягають також особи, які перебували в контакті з хворими на особливо небезпечні та небезпечні інфекційні хвороби чи бактеріоносіями збудників цих хвороб:

[]{#n191}
за місцем роботи, навчання, відпочинку тощо;

[]{#n192}
у домашніх умовах.

[]{#n193}
Дані про результати обов\'язкових профілактичних медичних оглядів працівників, зазначених у частині першій цієї статті, заносяться до їх особистих медичних книжок та інших медичних документів і підлягають обліку у відповідних органах державної санітарно-епідеміологічної служби.

[]{#n194}
{Частина п\'ята статті 21 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n195}
Перелік професій, виробництв та організацій, працівники яких підлягають обов\'язковим профілактичним медичним оглядам, порядок проведення цих оглядів та видачі особистих медичних книжок встановлюються Кабінетом Міністрів України.

[]{#n196}
Особи, які відмовляються або ухиляються від проходження обов\'язкових профілактичних медичних оглядів, відсторонюються від роботи, а неповнолітні, учні та студенти - від відвідування відповідних закладів.

[]{#n197}
Стаття 22. Заходи щодо осіб, хворих на інфекційні хвороби, контактних осіб та бактеріоносіїв

[]{#n198}
Особи, хворі на інфекційні хвороби, контактні особи та бактеріоносії, які створюють підвищену небезпеку зараження оточуючих, підлягають своєчасному та якісному лікуванню, медичному нагляду та обстеженням. Особи, які хворіють на особливо небезпечні та небезпечні інфекційні хвороби, є носіями збудників цих хвороб або перебували в контакті з такими хворими чи бактеріоносіями, а також хворі на інші інфекційні хвороби у разі, якщо вони створюють реальну небезпеку зараження оточуючих, підлягають лікуванню, медичному нагляду та обстеженням у стаціонарах відповідних закладів охорони здоров\'я чи наукових установ.

[]{#n199}
Порядок госпіталізації, лікування та медичного нагляду за хворими на інфекційні хвороби, контактними особами та бактеріоносіями, умови їх перебування у відповідних закладах охорони здоров\'я та наукових установах установлюються центральним органом виконавчої влади, що забезпечує формування державної політики у сфері охорони здоров\'я.

[]{#n200}
Стаття 23. Відсторонення від роботи осіб, які є бактеріоносіями

[]{#n201}
У разі якщо бактеріоносіями є особи, робота яких пов\'язана з обслуговуванням населення і може призвести до поширення інфекційних хвороб, такі особи за їх згодою тимчасово переводяться на роботу, не пов\'язану з ризиком поширення інфекційних хвороб. Якщо зазначених осіб перевести на іншу роботу неможливо, вони відсторонюються від роботи в порядку, встановленому законом. На період відсторонення від роботи цим особам виплачується допомога у зв\'язку з тимчасовою втратою працездатності.

[]{#n202}
Зазначені в частині першій цієї статті особи можуть бути визнані тимчасово або постійно не придатними за станом здоров\'я для виконання певних видів робіт.

[]{#n203}
Рішення про тимчасову чи постійну непридатність осіб, які є бактеріоносіями, для виконання певних видів робіт приймається медико-соціальними експертними комісіями на підставі результатів лікування, даних медичних оглядів тощо. Таке рішення медико-соціальної експертної комісії може бути в установленому порядку оскаржено до суду.

[]{#n204}
Перелік видів робіт, для виконання яких особи, які є бактеріоносіями, можуть бути визнані тимчасово або постійно не придатними, визначається центральним органом виконавчої влади, що забезпечує формування державної політики у сфері охорони здоров\'я.

[]{#n205}
Розділ IV\
ПРОФІЛАКТИКА ТА НАДАННЯ МЕДИЧНОЇ ДОПОМОГИ ХВОРИМ НА СОЦІАЛЬНО НЕБЕЗПЕЧНІ ІНФЕКЦІЙНІ ХВОРОБИ (ТУБЕРКУЛЬОЗ, ІНФЕКЦІЙНІ ХВОРОБИ, ЩО ПЕРЕДАЮТЬСЯ СТАТЕВИМ ШЛЯХОМ, СНІД, ПРОКАЗА)

[]{#n206}
Стаття 24. Надання медичної допомоги хворим на соціально небезпечні інфекційні хвороби

[]{#n207}
Особи, які хворіють на соціально небезпечні інфекційні хвороби, підлягають своєчасному та якісному лікуванню, періодичним обстеженням і медичному нагляду.

[]{#n208}
Лікування, обстеження та медичний нагляд за хворими на соціально небезпечні інфекційні хвороби у державних і комунальних закладах охорони здоров\'я та державних наукових установах проводяться безоплатно (за рахунок коштів Державного бюджету України та місцевих бюджетів).

[]{#n209}
Іноземцям та особам без громадянства, які на законних підставах перебувають в Україні і хворіють на соціально небезпечні інфекційні хвороби, медична допомога надається в порядку, встановленому цим Законом та міжнародними договорами України.

[]{#n210}
Дипломатичні представництва та консульські установи України видають візи на в\'їзд в Україну іноземцям та особам без громадянства за умови пред\'явлення документа про відсутність у них туберкульозу в активній формі та ВІЛ-інфекції, якщо інше не встановлено міжнародними договорами України.

[]{#n211}
Стаття 25. Оздоровлення та соціальний захист хворих на туберкульоз і членів їх сімей

[]{#n212}
Оздоровлення хворих на туберкульоз проводиться у спеціалізованих протитуберкульозних санаторіях безоплатно (за рахунок коштів Державного бюджету України та місцевих бюджетів).

[]{#n213}
Особам працездатного віку, в яких уперше виявлено захворювання на туберкульоз або стався його рецидив, листок непрацездатності для проведення безперервного курсу лікування та оздоровлення може видаватися на строк до 10 місяців. За такими особами протягом цього строку зберігається місце роботи.

[]{#n214}
Особи, які хворіють на туберкульоз в активній формі, мають право на першочергове поліпшення житлових умов у порядку, встановленому законодавством.

[]{#n215}
Члени сім\'ї хворого на туберкульоз, які проживають разом з ним в одній квартирі (кімнаті), мають право на безоплатну хіміопрофілактику туберкульозу (за рахунок коштів місцевих бюджетів).

[]{#n216}
Підприємства, установи, організації незалежно від форм власності можуть витрачати власні кошти на поліпшення умов праці, відпочинку, харчування тощо працівників, які хворіють на туберкульоз.

[]{#n217}
Стаття 26. Лікування та правовий захист хворих на інфекційні хвороби, що передаються статевим шляхом

[]{#n218}
Особи, хворі на інфекційні хвороби, що передаються статевим шляхом, підлягають обов\'язковому лікуванню (за їх бажанням - анонімно).

[]{#n219}
Відомості про зараження особи інфекційною хворобою, що передається статевим шляхом, проведені медичні огляди та обстеження з цього приводу, дані інтимного характеру, отримані у зв\'язку з виконанням професійних обов\'язків посадовими особами та медичними працівниками закладів охорони здоров\'я, становлять лікарську таємницю. Надання таких відомостей дозволяється у випадках, передбачених законами України.

[]{#n220}
Стаття 27. Лікування та реабілітація хворих на проказу

[]{#n221}
Лікування та постійний медичний нагляд за хворими на проказу проводяться у спеціалізованих лікувально-профілактичних закладах - лепрозоріях.

[]{#n222}
У періоди, коли перебіг хвороби не становить загрози зараження при близьких контактах, хворі на проказу можуть проживати на території лепрозорію разом з членами своєї сім\'ї, які підлягають постійному медичному нагляду і перебувають на обліку в лепрозоріях.

[]{#n223}
Вимоги щодо розміщення та утримання лепрозоріїв, особливості протиепідемічного, лікувального та реабілітаційного режиму у цих закладах установлюються центральним органом виконавчої влади, що забезпечує формування державної політики у сфері охорони здоров\'я.

[]{#n224}
Лепрозоріям у встановленому законом порядку можуть надаватися земельні ділянки для ведення господарської діяльності хворими на проказу, яким така діяльність не протипоказана, та членами їх сімей.

[]{#n225}
Розділ V\
САНІТАРНА ОХОРОНА ТЕРИТОРІЇ УКРАЇНИ, КАРАНТИН, ОБМЕЖУВАЛЬНІ ПРОТИЕПІДЕМІЧНІ ЗАХОДИ

[]{#n226}
Стаття 28. Санітарна охорона території України

[]{#n227}
Санітарна охорона території України забезпечується проведенням профілактичних і протиепідемічних заходів та санітарно-епідеміологічним наглядом на всій території України. [Правила санітарної охорони території України](/go/893-2011-%D0%BF) затверджуються Кабінетом Міністрів України.

[]{#n228}
{Частина перша статті 28 із змінами, внесеними згідно із Законом [№ 2530-VIII від 06.09.2018](/go/2530-19) }

[]{#n229}
Санітарно-епідеміологічний нагляд здійснюють санітарно-карантинні підрозділи відповідних органів державної санітарно-епідеміологічної служби.

[]{#n230}
{Частина друга статті 28 із змінами, внесеними згідно із Законами [№ 5460-VI від 16.10.2012](/go/5460-17) , [№ 2530-VIII від 06.09.2018](/go/2530-19) }

[]{#n231}
Пропуск через державний кордон України пасажирів, екіпажів, бригад тощо, серед яких є особи з симптомами інфекційних хвороб, дозволяється після проведення медичного огляду цих осіб.

[]{#n232}
{Частину четверту статті 28 виключено на підставі Закону [№ 2530-VIII від 06.09.2018](/go/2530-19) }

[]{#n233}
{Частину п\'яту статті 28 виключено на підставі Закону [№ 2530-VIII від 06.09.2018](/go/2530-19) }

[]{#n234}
Ввезення на територію України товарів не допускається у разі, якщо їх ввезення:

[]{#n235}
заборонено законодавством у зв'язку з небезпекою для життя і здоров'я людей;

[]{#n236}
може спричинити масові інфекційні захворювання або отруєння людей.

[]{#n237}
{Частина шоста статті 28 в редакції Закону [№ 2530-VIII від 06.09.2018](/go/2530-19) }

[]{#n238}
Дипломатичні представництва, консульські установи, торговельні представництва України за кордоном у разі виникнення в країнах їх перебування особливо небезпечних інфекційних хвороб терміново повідомляють про це центральний орган виконавчої влади, що реалізує державну політику у сфері охорони здоров'я. З урахуванням епідемічної ситуації Кабінет Міністрів України може встановити тимчасові обмеження та особливі умови щодо транспортного сполучення з цими країнами, в\'їзду в Україну іноземців та осіб без громадянства з цих країн, а також ввезення в Україну харчових продуктів, продовольчої сировини, тварин, інших вантажів, товарів і предметів, що можуть бути факторами передачі інфекції, а також виїзд громадян України до цих країн.

[]{#n239}
{Частина сьома статті 28 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n240}
Виїзд громадян України до країн, перебування в яких пов\'язане з високим ризиком захворювання на особливо небезпечні та небезпечні інфекційні хвороби, дозволяється після проведення їм відповідних профілактичних щеплень.

[]{#n241}
Стаття 29. Карантин

[]{#n242}
Карантин встановлюється та відміняється Кабінетом Міністрів України.

[]{#n243}
{Частина перша статті 29 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n244}
Питання про встановлення карантину порушує перед Кабінетом Міністрів України центральний орган виконавчої влади, що забезпечує формування державної політики у сфері охорони здоров'я, за поданням головного державного санітарного лікаря України.

[]{#n245}
{Статтю 29 доповнено новою частиною згідно із Законом [№ 5460-VI від 16.10.2012](/go/5460-17) }

[]{#n246}
Рішення про встановлення карантину, а також про його відміну негайно доводиться до відома населення відповідної території через засоби масової інформації.

[]{#n247}
У рішенні про встановлення карантину зазначаються обставини, що призвели до цього, визначаються межі території карантину, затверджуються необхідні профілактичні, протиепідемічні та інші заходи, їх виконавці та терміни проведення, встановлюються тимчасові обмеження прав фізичних і юридичних осіб та додаткові обов\'язки, що покладаються на них, підстави та порядок обов'язкової самоізоляції, перебування особи в обсерваторі (обсервації), госпіталізації до тимчасових закладів охорони здоров'я (спеціалізованих шпиталів). Карантин встановлюється на період, необхідний для ліквідації епідемії чи спалаху особливо небезпечної інфекційної хвороби. На цей період можуть змінюватися режими роботи підприємств, установ, організацій, вноситися інші необхідні зміни щодо умов їх виробничої та іншої діяльності.

[]{#n352}
{Частина четверта статті 29 із змінами, внесеними згідно із Законом [№ 555-IX від 13.04.2020](/go/555-20) }

[]{#n248}
До відміни карантину його територію можуть залишити особи, які пред\'явили довідку, що дає право на виїзд за межі території карантину.

[]{#n249}
Організація та контроль за дотриманням встановленого на території карантину правового режиму, своєчасним і повним проведенням профілактичних і протиепідемічних заходів покладаються на місцеві органи виконавчої влади та органи місцевого самоврядування.

[]{#n250}
Стаття 30. Повноваження місцевих органів виконавчої влади та органів місцевого самоврядування в умовах карантину

[]{#n251}
На територіях, де встановлено карантин, місцевим органам виконавчої влади та органам місцевого самоврядування надається право:

[]{#n252}
залучати підприємства, установи, організації незалежно від форм власності до виконання заходів з локалізації та ліквідації епідемії чи спалаху інфекційної хвороби;

[]{#n253}
залучати для тимчасового використання транспортні засоби, будівлі, споруди, обладнання, інше майно підприємств, установ, організацій незалежно від форм власності, необхідне для здійснення профілактичних і протиепідемічних заходів, із наступним повним відшкодуванням у встановленому законом порядку його вартості або витрат, пов\'язаних з його використанням;

[]{#n254}
установлювати особливий режим в'їзду, виїзду на території карантину та окремих адміністративно-територіальних одиниць громадян і транспортних засобів, а у разі необхідності - проводити санітарний огляд речей, багажу, транспортних засобів та вантажів;

[]{#n353}
{Абзац четвертий статті 30 із змінами, внесеними згідно із Законом [№ 555-IX від 13.04.2020](/go/555-20) }

[]{#n255}
запроваджувати більш жорсткі, ніж встановлені нормативно-правовими актами, вимоги щодо якості, умов виробництва, виготовлення та реалізації продуктів харчування, режиму обробки та якості питної води;

[]{#n256}
установлювати особливий порядок проведення профілактичних і протиепідемічних, у тому числі дезінфекційних, та інших заходів;

[]{#n257}
створювати на в'їздах, виїздах на території карантину та окремих адміністративно-територіальних одиниць, що знаходяться на території карантину, контрольно-пропускні пункти, залучати в установленому порядку для роботи в цих пунктах військовослужбовців, працівників, матеріально-технічні та транспортні засоби підприємств, установ, організацій незалежно від форм власності, частин та підрозділів центральних органів виконавчої влади, що реалізують державну політику у сферах оборони і військового будівництва, охорони громадського порядку.

[]{#n258}
{Абзац сьомий статті 30 із змінами, внесеними згідно із Законами [№ 5460-VI від 16.10.2012](/go/5460-17) , [№ 555-IX від 13.04.2020](/go/555-20) }

[]{#n259}
Стаття 31. Обсерватори, тимчасові заклади охорони здоров'я (спеціалізовані шпиталі)

[]{#n260}
У разі встановлення карантину на час його дії та відповідно до потреби органи виконавчої влади, органи місцевого самоврядування утворюють на території карантину тимчасові заклади охорони здоров'я (спеціалізовані шпиталі), обсерватори. Тимчасові заклади охорони здоров'я (спеціалізовані шпиталі) утворюються за рішенням органів державної влади та органів місцевого самоврядування з метою додаткового забезпечення надання медичної допомоги населенню з можливістю використання приміщень і майна інших закладів і установ.

[]{#n261}
Обов\'язковій госпіталізації у спеціалізовані лікарні підлягають хворі на особливо небезпечні та небезпечні інфекційні хвороби, а також особи з симптомами таких хвороб.

[]{#n262}
Порядок облаштування та функціонування обсерваторів, тимчасових закладів охорони здоров'я (спеціалізованих шпиталів) встановлюється центральним органом виконавчої влади, що забезпечує формування державної політики у сфері охорони здоров'я.

[]{#n263}
Обсервації та самоізоляції підлягають особи, які підпадають під критерії, визначені в рішенні про встановлення карантину.

[]{#n264}
Особи, які виявили бажання залишити територію карантину до його відміни, повинні отримати довідку про можливість виїзду із зони карантину протягом інкубаційного періоду хвороби, яка видається за результатами медичного обстеження в порядку, визначеному центральним органом виконавчої влади, що забезпечує формування державної політики у сфері охорони здоров'я.

[]{#n265}
На період перебування в самоізоляції, обсервації, в тимчасових закладах охорони здоров'я (спеціалізованих шпиталях) особі видається листок непрацездатності, який оплачується в розмірах і в порядку, встановлених законодавством для осіб, визнаних тимчасово непрацездатними внаслідок захворювання.

[]{#n354}
{Стаття 31 в редакції Закону [№ 555-IX від 13.04.2020](/go/555-20) }

[]{#n266}
Стаття 32. Обмежувальні протиепідемічні заходи

[]{#n267}
Обмежувальні протиепідемічні заходи встановлюються місцевими органами виконавчої влади та органами місцевого самоврядування за поданням відповідного головного державного санітарного лікаря у разі, коли в окремому населеному пункті, у дитячому виховному, навчальному чи оздоровчому закладі виник спалах інфекційної хвороби або склалася неблагополучна епідемічна ситуація, що загрожує поширенням інфекційних хвороб. Обмеженням підлягають ті види господарської та іншої діяльності, що можуть сприяти поширенню інфекційних хвороб.

[]{#n268}
Види і тривалість обмежувальних протиепідемічних заходів встановлюються залежно від особливостей перебігу інфекційної хвороби, стану епідемічної ситуації та обставин, що на неї впливають.

[]{#n269}
Розділ VI\
ДЕЗІНФЕКЦІЙНІ ЗАХОДИ

[]{#n270}
Стаття 33. Види і порядок проведення дезінфекційних заходів

[]{#n271}
Дезінфекційні заходи поділяються на такі види:

[]{#n272}
профілактичні дезінфекційні заходи - заходи, що проводяться у жилих, виробничих, навчальних, санітарно-побутових та інших приміщеннях, будівлях і спорудах, на територіях населених пунктів, у місцях масового відпочинку населення та рекреаційних зонах, в інших можливих місцях розмноження переносників збудників інфекційних хвороб. Профілактичні дезінфекційні заходи проводяться не рідше двох разів на рік - навесні та восени.

[]{#n273}
Профілактичні дезінфекційні заходи проводяться органами державної санітарно-епідеміологічної служби, а також суб\'єктами підприємницької діяльності на підставі відповідних договорів з підприємствами, установами, організаціями незалежно від форм власності та громадянами;

[]{#n274}
{Абзац третій частини першої статті 33 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n275}
поточні дезінфекційні заходи - заходи, що систематично проводяться у закладах охорони здоров\'я, на об\'єктах громадського харчування та на підприємствах харчової промисловості, у приміщеннях масового перебування людей (підприємства побутового обслуговування населення, навчальні та культурно-освітні заклади тощо), а також у жилих приміщеннях під час перебування в них інфекційних хворих чи бактеріоносіїв. Поточні дезінфекційні заходи проводяться по декілька разів на день залежно від епідемічної ситуації.

[]{#n276}
Поточні дезінфекційні заходи проводяться працівниками відповідних підприємств, установ, організацій, а в жилих приміщеннях - хворими на інфекційні хвороби, бактеріоносіями, членами їх сімей тощо;

[]{#n277}
заключні дезінфекційні заходи - заходи, що проводяться в осередку інфекційної хвороби після видалення з нього джерела інфекції. Заключні дезінфекційні заходи проводяться органами державної санітарно-епідеміологічної служби.

[]{#n278}
{Абзац шостий частини першої статті 33 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n279}
Порядок проведення профілактичних, поточних і заключних дезінфекційних заходів встановлюється центральним органом виконавчої влади, що забезпечує формування державної політики у сфері охорони здоров\'я з урахуванням особливостей збудників інфекційних хвороб, факторів передачі інфекції тощо.

[]{#n280}
Стаття 34. Дезінфекційні засоби

[]{#n281}
Хімічні речовини, біологічні чинники та засоби медичного призначення, що застосовуються для проведення дезінфекційних заходів, підлягають гігієнічній регламентації та державній реєстрації в [порядку](/go/908-2006-%D0%BF), встановленому законодавством.

[]{#n282}
Виробництво, зберігання, транспортування, застосування та реалізація дезінфекційних засобів здійснюються з дотриманням вимог відповідних нормативно-правових актів.

[]{#n283}
Застосування дезінфекційних засобів, не зареєстрованих у встановленому порядку в Україні, а також тих, у процесі виготовлення, транспортування чи зберігання яких було порушено вимоги технологічних регламентів та інших нормативно-правових актів, забороняється.

[]{#n284}
Розділ VII\
ОБЛІК ТА РЕЄСТРАЦІЯ ІНФЕКЦІЙНИХ ХВОРОБ. ЕПІДЕМІОЛОГІЧНЕ ОБСТЕЖЕННЯ

[]{#n285}
Стаття 35. Облік та реєстрація інфекційних хвороб

[]{#n286}
Облік інфекційних хвороб базується на системі обов\'язкової реєстрації кожного їх випадку незалежно від місця і обставин виявлення та оперативного (екстреного) повідомлення про нього закладів охорони здоров'я визначених, центральним органом виконавчої влади, що забезпечує формування державної політики у сфері охорони здоров'я для здійснення протиепідемічних заходів.

[]{#n287}
{Частина перша статті 35 із змінами, внесеними згідно із Законами [№ 5460-VI від 16.10.2012](/go/5460-17) , [№ 555-IX від 13.04.2020](/go/555-20) }

[]{#n288}
Заклади та установи охорони здоров\'я незалежно від форм власності, суб\'єкти підприємницької діяльності, що займаються медичною практикою, ведуть реєстрацію та облік інфекційних хвороб і подають відповідні статистичні звіти. Перелік інфекційних хвороб, що підлягають реєстрації, порядок ведення їх обліку та звітності встановлюються центральним органом виконавчої влади, що забезпечує формування державної політики у сфері охорони здоров'я.

[]{#n289}
{Частина друга статті 35 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n356}
У рішенні про встановлення карантину можуть визначатися особливий порядок обліку, реєстрації та обміну інформацією про випадки захворювання на період карантину. Особи, винні в неправомірному розголошенні такої інформації, притягаються до відповідальності в порядку, встановленому законом.

[]{#n355}
{Статтю 35 доповнено частиною третьою згідно із Законом [№ 555-IX від 13.04.2020](/go/555-20) }

[]{#n358}
Стаття 35 - 1 . Епідеміологічний пошук випадків зараження коронавірусною хворобою (COVID-19) шляхом тестування

[]{#n359}
З метою здійснення епідеміологічного пошуку випадків зараження коронавірусною хворобою (COVID-19), а також ефективного виявлення осіб, які мали контакт із особами, хворими на коронавірусну хворобу (COVID-19), та застосування обмежувальних протиепідемічних заходів центральний орган виконавчої влади, що здійснює формування державної політики у сфері охорони здоров'я, забезпечує організацію проведення посиленого тестування на амбулаторному та стаціонарному рівнях залежно від медичних показань відповідно до галузевих стандартів медичної допомоги.

[]{#n360}
Тестування відповідно до частини першої цієї статті є обов'язковим для:

[]{#n361}
осіб, які звертаються за медичною допомогою з ознаками коронавірусної хвороби (СOVID-19);

[]{#n362}
осіб, які мали встановлений контакт із особою, хворою на коронавірусну хворобу (COVID-19).

[]{#n363}
Регулярне тестування відповідно до частини першої цієї статті є обов'язковим для:

[]{#n364}
медичних та інших працівників, які працюють у закладах охорони здоров'я, що надають медичну допомогу хворим на коронавірусну хворобу (COVID-19), а також осіб, які здійснюють заходи, пов'язані з недопущенням поширення коронавірусної хвороби (COVID-19), зокрема працівників Національної поліції та Національної гвардії, - незалежно від того, чи мали вони встановлений контакт із особою, хворою на коронавірусну хворобу (COVID-19).

[]{#n365}
Центральний орган виконавчої влади, що забезпечує формування державної політики у сфері охорони здоров'я, забезпечує проведення тестування на амбулаторному рівні для осіб, які не потребують госпіталізації відповідно до галузевих стандартів медичної допомоги. Для проведення тестування на амбулаторному рівні може забезпечуватися розгортання пунктів тестування (відбору зразків матеріалів) для подальшого транспортування відібраних зразків у визначений заклад охорони здоров'я за адміністративно-територіальною приналежністю. Тестування на амбулаторному рівні здійснюється відповідно до алгоритму, розробленого та затвердженого центральним органом виконавчої влади, що забезпечує формування державної політики у сфері охорони здоров'я, який оновлюється та переглядається в порядку, визначеному законом. До проведення тестування на амбулаторному рівні можуть залучатися лікарі-інтерни, а також лікарі-спеціалісти без вимог щодо атестації на присвоєння чи підтвердження кваліфікаційної категорії з урахуванням обмежень щодо їх залучення, визначених центральним органом виконавчої влади, що забезпечує формування державної політики у сфері охорони здоров'я.

[]{#n357}
{Закон доповнено статтею 35 - 1 згідно із Законом [№ 587-IX від 07.05.2020](/go/587-20) - щодо дії Закону див. [пункт 2](/go/587-20) розділу II}

[]{#n290}
Стаття 36. Порядок епідеміологічного обстеження (розслідування) епідемій та спалахів інфекційних хвороб

[]{#n291}
Усі епідемії та спалахи інфекційних хвороб підлягають епідеміологічному обстеженню (розслідуванню) з метою встановлення причин їх виникнення, факторів передачі інфекції, визначення меж осередків інфекційних хвороб та масштабів поширення епідемії чи спалаху інфекційної хвороби, вжиття заходів щодо їх локалізації та ліквідації, а також виявлення осіб, винних у виникненні епідемії чи спалаху інфекційної хвороби.

[]{#n292}
Порядок проведення епідеміологічного обстеження (розслідування) епідемій та спалахів інфекційних хвороб встановлюється центральний орган виконавчої влади, що забезпечує формування державної політики у сфері охорони здоров\'я.

[]{#n293}
Стаття 37. Робота в осередках інфекційних хвороб

[]{#n294}
Обов\'язковому епідеміологічному обстеженню підлягає кожен випадок (осередок) особливо небезпечних і небезпечних інфекційних хвороб незалежно від місця виникнення. У дитячих закладах обов\'язковому епідеміологічному обстеженню підлягає кожен випадок будь-якої інфекційної хвороби.

[]{#n295}
Межі осередків інфекційних хвороб визначаються фахівцями державної санітарно-епідеміологічної служби на підставі результатів їх епідеміологічного обстеження.

[]{#n296}
Роботи в осередках особливо небезпечних і небезпечних інфекційних хвороб (епідеміологічне обстеження, лікувальні, профілактичні та протиепідемічні заходи, у тому числі дезінфекційні) належать до робіт з особливо шкідливими та шкідливими умовами праці. Перелік посад медичних та інших працівників, які безпосередньо зайняті на роботах із шкідливими та особливо шкідливими умовами праці в осередках інфекційних хвороб, визначається Кабінетом Міністрів України. На цих працівників поширюються встановлені законодавством умови оплати праці, заходи соціального захисту, пільги та компенсації.

[]{#n297}
Власники (керівники) закладів та установ охорони здоров\'я згідно із законодавством забезпечують працівників, які виконують роботи в осередках особливо небезпечних і небезпечних інфекційних хвороб, спеціальним одягом, взуттям і захисними засобами з урахуванням особливостей інфекційної хвороби, факторів передачі інфекції та виконуваної роботи.

[]{#n298}
Місцеві органи виконавчої влади, органи місцевого самоврядування, підприємства, установи, організації незалежно від форм власності зобов\'язані всебічно сприяти проведенню робіт в осередках інфекційних хвороб, оперативно надавати працівникам, які їх виконують, достовірну інформацію щодо епідемічної ситуації, а в необхідних випадках забезпечувати їх транспортом, засобами зв\'язку, приміщеннями для роботи та відпочинку, продуктами харчування, спеціальним одягом, взуттям, захисними засобами та засобами для санітарної обробки тощо.

[]{#n299}
Розділ VIII\
ПРАВА, ОБОВ\'ЯЗКИ, СОЦІАЛЬНИЙ ЗАХИСТ МЕДИЧНИХ ТА ІНШИХ ПРАЦІВНИКІВ, ЗАЙНЯТИХ У СФЕРІ ЗАХИСТУ НАСЕЛЕННЯ ВІД ІНФЕКЦІЙНИХ ХВОРОБ. ВІДПОВІДАЛЬНІСТЬ ЗА ПОРУШЕННЯ ЗАКОНОДАВСТВА ПРО ЗАХИСТ НАСЕЛЕННЯ ВІД ІНФЕКЦІЙНИХ ХВОРОБ

[]{#n300}
Стаття 38. Обов\'язки посадових осіб закладів охорони здоров\'я і медичних працівників у разі виявлення хворого на інфекційну хворобу

[]{#n301}
Посадові особи закладів охорони здоров\'я незалежно від форм власності та медичні працівники у разі виявлення хворого на інфекційну хворобу зобов\'язані вжити заходів для його тимчасової ізоляції, надати невідкладну медичну допомогу, за необхідності організувати проведення поточних дезінфекційних заходів, терміново повідомити відповідний орган державної санітарно-епідеміологічної служби та організувати госпіталізацію хворого до відповідного закладу охорони здоров\'я.

[]{#n302}
{Частина перша статті 38 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n303}
Медичні працівники зобов\'язані надавати хворим на інфекційні хвороби і бактеріоносіям та (або) їх законним представникам інформацію про небезпеку зараження оточуючих і про вимоги санітарно-протиепідемічних правил і норм, яких слід дотримуватися з метою недопущення поширення захворювання. Хворі на особливо небезпечні та небезпечні інфекційні хвороби та бактеріоносії збудників цих хвороб, крім того, повинні бути попереджені про відповідальність за недотримання санітарно-протиепідемічних правил і норм та зараження інших осіб, про що в медичні документи цих хворих і бактеріоносіїв вноситься відповідний запис, який підписують лікуючий лікар, хворий чи бактеріоносій та (або) його законний представник.

[]{#n304}
Стаття 39. Заходи правового і соціального захисту медичних та інших працівників, зайнятих у сфері захисту населення від інфекційних хвороб

[]{#n305}
Захворювання на інфекційні хвороби медичних та інших працівників, що пов\'язані з виконанням професійних обов\'язків в умовах підвищеного ризику зараження збудниками інфекційних хвороб (надання медичної допомоги хворим на інфекційні хвороби, роботи з живими збудниками та в осередках інфекційних хвороб, дезінфекційні заходи тощо), належать до професійних захворювань. Зазначені працівники державних і комунальних закладів охорони здоров\'я та державних наукових установ підлягають обов\'язковому державному страхуванню на випадок захворювання на інфекційну хворобу в порядку та на умовах, установлених Кабінетом Міністрів України.

[]{#n367}
Держава забезпечує страхові виплати в таких розмірах медичним працівникам закладів охорони здоров'я:

[]{#n383}
{Абзац перший частини другої статті 39 в редакції Закону [№ 1894-IX від 17.11.2021](/go/1894-20) }

[]{#n368}
1) у разі встановлення групи інвалідності внаслідок захворювання на коронавірусну хворобу (COVID-19) протягом одного року з дня захворювання, за умови, що таке захворювання пов'язане з виконанням професійних обов'язків в умовах підвищеного ризику зараження, - залежно від встановленої працівнику групи інвалідності та ступеня втрати професійної працездатності, але не менше 300-кратного розміру прожиткового мінімуму, встановленого законом для працездатних осіб на 1 січня календарного року, в якому встановлено групу інвалідності;

[]{#n380}
{Пункт 1 частини другої статті 39 в редакції Закону [№ 1513-IX від 02.06.2021](/go/1513-20) }

[]{#n369}
2) у разі смерті працівника - у 750-кратному розмірі прожиткового мінімуму, встановленого законом для працездатних осіб на 1 січня календарного року.

[]{#n375}
{Статтю 39 доповнено частиною другою згідно із Законом [№ 588-IX від 07.05.2020](/go/588-20) }

[]{#n370}
Розмір та [порядок](/go/498-2020-%D0%BF) здійснення страхових виплат, передбачених [пунктом 1](#n368) частини другої цієї статті, визначаються Кабінетом Міністрів України.

[]{#n376}
{Статтю 39 доповнено частиною третьою згідно із Законом [№ 588-IX від 07.05.2020](/go/588-20) }

[]{#n371}
У разі настання обставин, передбачених [пунктом 1](#n368) частини другої цієї статті, страхова виплата призначається і виплачується працівникові протягом одного місяця з дня виникнення права на страхову виплату.

[]{#n377}
{Статтю 39 доповнено частиною четвертою згідно із Законом [№ 588-IX від 07.05.2020](/go/588-20) }

[]{#n372}
У разі настання обставин, передбачених [пунктом 2](#n369) частини другої цієї статті, страхова виплата призначається і виплачується разово та в рівних частинах членам сім'ї, батькам та утриманцям померлого працівника протягом одного місяця з дня виникнення права на страхову виплату. Члени сім'ї та батьки померлого працівника  визначаються відповідно до [Сімейного кодексу України](/go/2947-14).

[]{#n378}
{Статтю 39 доповнено частиною п\'ятою згідно із Законом [№ 588-IX від 07.05.2020](/go/588-20) }

[]{#n373}
У разі настання обставин, передбачених [пунктом 2](#n369) частини другої цієї статті, під час дії карантину або обмежувальних заходів, пов'язаних із поширенням коронавірусної хвороби (COVID-19), медичний працівник, смерть якого настала внаслідок  інфікування коронавірусною хворобою (COVID-19), прирівнюється за своїм статусом до військовослужбовця, який проходив військову службу, смерть якого настала внаслідок поранення, контузії, каліцтва, захворювання, пов'язаних з виконанням обов'язків військової служби. Члени сім'ї такого працівника, його батьки та утриманці користуються усіма правами та гарантіями, передбаченими законодавством України для членів сім'ї, батьків та утриманців військовослужбовців, які проходили військову службу та смерть яких настала внаслідок поранення, контузії, каліцтва, захворювання, пов'язаних з виконанням обов'язків військової служби з урахуванням положень цього Закону.

[]{#n379}
{Статтю 39 доповнено частиною шостою згідно із Законом [№ 588-IX від 07.05.2020](/go/588-20) }

[]{#n374}
У разі залучення до боротьби з коронавірусною хворобою (COVID-19) державними і комунальними закладами охорони здоров'я студентів-медиків старших курсів (5 і 6 курс) та інтернів, допущених до роботи відповідно до вимог [статті 24](/go/322-08) Кодексу законів про працю України, на таких студентів-медиків та інтернів поширюється в повному обсязі дія частин другої - шостої цієї статті.

[]{#n366}
{Статтю 39 доповнено частиною сьомою згідно із Законом [№ 588-IX від 07.05.2020](/go/588-20) }

[]{#n385}
Для цілей цієї статті медичними працівниками (працівниками) закладів охорони здоров'я є: медичні працівники закладів охорони здоров'я всіх форм власності, наймані медичні працівники фізичних осіб - підприємців, які одержали ліцензію на провадження господарської діяльності з медичної практики, а також фізичні особи - підприємці, які одержали ліцензію на провадження господарської діяльності з медичної практики і безпосередньо надають медичну допомогу.

[]{#n384}
{Статтю 39 доповнено частиною восьмою згідно із Законом [№ 1894-IX від 17.11.2021](/go/1894-20) }

[]{#n306}
Стаття 40. Оплата праці медичних та інших працівників, зайнятих у сфері захисту населення від інфекційних хвороб

[]{#n307}
Умови і розміри оплати праці медичних та інших працівників, які надають медичну допомогу хворим на інфекційні хвороби, працюють із живими збудниками інфекційних хвороб та в осередках інфекційних хвороб, виконують інші роботи, пов\'язані з високим ризиком зараження збудниками інфекційних хвороб, встановлюються відповідно до законодавства.

[]{#n308}
За період роботи по ліквідації епідемій і спалахів інфекційних хвороб, а також в осередках особливо небезпечних і небезпечних інфекційних хвороб посадові оклади медичним та іншим працівникам встановлюються в порядку і розмірах, визначених центральним органом виконавчої влади, що забезпечує формування державної політики у сфері трудових відносин та соціального захисту населення.

[]{#n309}
{Частина друга статті 40 із змінами, внесеними згідно із Законом [№ 5460-VI від 16.10.2012](/go/5460-17) }

[]{#n310}
Стаття 41. Відповідальність за порушення законодавства про захист населення від інфекційних хвороб

[]{#n311}
Особи, винні в порушенні законодавства про захист населення від інфекційних хвороб, несуть відповідальність згідно із законами України.

[]{#n312}
Розділ IX\
МІЖНАРОДНЕ СПІВРОБІТНИЦТВО

[]{#n313}
Стаття 42. Міжнародне співробітництво України у сфері захисту населення від інфекційних хвороб

[]{#n314}
Міжнародне співробітництво України у сфері захисту населення від інфекційних хвороб здійснюється шляхом укладання міжнародних договорів, участі в міжнародних програмах і проектах, обміну інформацією та досвідом роботи, розвитку торгівлі медичними імунобіологічними препаратами та іншими лікарськими засобами, надання взаємодопомоги тощо.

[]{#n315}
Стаття 43. Міжнародні договори

[]{#n316}
Якщо міжнародним договором України, згода на обов\'язковість якого надана Верховною Радою України, встановлено інші норми, ніж ті, що передбачені цим Законом, то застосовуються норми цього міжнародного договору.

[]{#n317}
Розділ X\
ПРИКІНЦЕВІ ПОЛОЖЕННЯ

[]{#n318}
1. Цей Закон набирає чинності з дня його опублікування, крім [частини другої](#n103) статті 8 в частині поставок медичних імунобіологічних препаратів для проведення профілактичних щеплень за рахунок коштів Державного бюджету України та [статті 39](#n304), які набирають чинності з 1 січня 2001 року.

[]{#n319}
2. До приведення законодавства України у відповідність із цим Законом закони та інші нормативно-правові акти застосовуються в частині, що не суперечить цьому Закону.

[]{#n320}
3. Кабінету Міністрів України протягом шести місяців після набрання чинності цим Законом:

[]{#n321}
подати на розгляд Верховної Ради України пропозиції щодо приведення законів України у відповідність з цим Законом;

[]{#n322}
привести у відповідність з цим Законом свої нормативно-правові акти;

[]{#n323}
забезпечити прийняття відповідно до компетенції нормативно-правових актів, що випливають з цього Закону;

[]{#n324}
забезпечити перегляд і скасування міністерствами, іншими центральними органами виконавчої влади України їх нормативно-правових актів, що суперечать цьому Закону.

[]{#n339}
2 - 1 . Тимчасово, на час дії карантину, запровадженого у зв'язку з поширенням коронавірусної хвороби (COVID-19), та/або запровадження надзвичайного стану у зв'язку із запобіганням виникненню і поширенню коронавірусної хвороби (COVID-19) та з метою забезпечення виробництва дезінфекційних засобів, дозволити:

[]{#n340}
виробництво дезінфекційних засобів (код згідно з [УКТ ЗЕД](/go/584%D0%B0-18) 3808 94 90 00) без їх державної реєстрації у встановленому законодавством порядку, за умови відсутності у такому дезінфекційному засобі діючих речовин, небезпечних для здоров'я людини;

[]{#n341}
застосування дезінфекційних засобів (код згідно з [УКТ ЗЕД](/go/584%D0%B0-18) 3808 94 90 00), не зареєстрованих у встановленому законодавством порядку, за умови відсутності у такому дезінфекційному засобі діючих речовин, небезпечних для здоров'я людини.

[]{#n337}
{Розділ X \"Прикінцеві положення\" доповнено пунктом 2 - 1 згідно із Законом [№ 540-IX від 30.03.2020](/go/540-20) }

[]{#n342}
2 - 2 . Тимчасово, на період здійснення заходів щодо запобігання виникненню і поширенню коронавірусної хвороби (COVID-19), передбачених карантином, встановленим Кабінетом Міністрів України, громадяни України, які повертаються до України з країн, де виявлено особливо небезпечні інфекційні хвороби, зобов'язані виконувати обмежувальні протиепідемічні заходи, встановлені уповноваженими органами, у тому числі щодо перебування в ізоляції на визначений цими органами термін.

[]{#n343}
{Розділ X \"Прикінцеві положення\" доповнено пунктом 2 - 2 згідно із Законом [№ 540-IX від 30.03.2020](/go/540-20) }

[]{#n345}
2 - 3 . Тимчасово, на період здійснення заходів щодо запобігання виникненню і поширенню коронавірусної хвороби (COVID-19), передбачених карантином, встановленим Кабінетом Міністрів України, з урахуванням епідемічної ситуації, можуть бути запроваджені обмежувальні протиепідемічні заходи щодо фізичних осіб.

[]{#n346}
За порушення встановлених обмежувальних протиепідемічних заходів особи несуть відповідальність згідно із законом.

[]{#n347}
{Розділ X \"Прикінцеві положення\" доповнено пунктом 2 - 3 згідно із Законом [№ 540-IX від 30.03.2020](/go/540-20) }

<div>

[]{#n325}

+-----------------------------------+-----------------------------------+
| Президент України                 | Л.КУЧМА                           |
+-----------------------------------+-----------------------------------+
| м. Київ\                          | \                                 |
| 6 квітня 2000 року\               |                                   |
| № 1645-III                        |                                   |
+-----------------------------------+-----------------------------------+

</div>
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
