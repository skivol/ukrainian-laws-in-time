## Верховна Рада України; Закон, Бюджет, Розподіл, Перелік від 07.12.2017 № 2246-VIII

# Про Державний бюджет України на 2018 рік

#### Стан: Чинний

##### Ідентифікатор: 2246-19

------------------------------------------------------------------------

### Текст документа від 13.10.2018:

::: {#article}
<div>

[]{#n2}

  ---------------
  \[ image \]
  ЗАКОН УКРАЇНИ
  ---------------

</div>

[]{#n3}
Про Державний бюджет України на 2018 рік

[]{#n192}
(Відомості Верховної Ради (ВВР), 2018, № 3-4, ст.26)

[]{#n193}
{Із змінами, внесеними згідно із Законами\
[№ 2513-VIII від 13.07.2018](/go/2513-19), ВВР, 2018, № 38, ст.282\
[№ 2573-VIII від 20.09.2018](/go/2573-19), ВВР, 2018, № 43, ст.349}

[]{#n4}
Стаття 1. Визначити на 2018 рік:

[]{#n5}
доходи Державного бюджету України у сумі 917.879.366,4 тис. гривень, у тому числі доходи загального фонду Державного бюджету України - у сумі 842.853.634,3 тис. гривень та доходи спеціального фонду Державного бюджету України - у сумі 75.025.732,1 тис. гривень, згідно з [додатком № 1](#n189) до цього Закону;

[]{#n6}
видатки Державного бюджету України у сумі 991.699.998,4 тис. гривень, у тому числі видатки загального фонду Державного бюджету України - у сумі 908.466.531,3 тис. гривень та видатки спеціального фонду Державного бюджету України - у сумі 83.233.467,1 тис. гривень;

[]{#n7}
повернення кредитів до Державного бюджету України у сумі 7.332.772,3 тис. гривень, у тому числі повернення кредитів до загального фонду Державного бюджету України - у сумі 6.000.333,4 тис. гривень та повернення кредитів до спеціального фонду Державного бюджету України - у сумі 1.332.438,9 тис. гривень;

[]{#n8}
надання кредитів з Державного бюджету України у сумі 14.161.520,3 тис. гривень, у тому числі надання кредитів із загального фонду Державного бюджету України - у сумі 923.381,5 тис. гривень та надання кредитів із спеціального фонду Державного бюджету України - у сумі 13.238.138,8 тис. гривень;

[]{#n9}
граничний обсяг дефіциту Державного бюджету України у сумі 80.649.380 тис. гривень, у тому числі граничний обсяг дефіциту загального фонду Державного бюджету України - у сумі 60.535.945,1 тис. гривень та граничний обсяг дефіциту спеціального фонду Державного бюджету України - у сумі 20.113.434,9 тис. гривень, згідно з [додатком № 2](#n189) до цього Закону;

[]{#n10}
оборотний залишок бюджетних коштів у розмірі до 2 відсотків видатків загального фонду Державного бюджету України, визначених цією статтею.

[]{#n11}
Стаття 2. Затвердити бюджетні призначення головним розпорядникам коштів Державного бюджету України на 2018 рік у розрізі відповідальних виконавців за бюджетними програмами, розподіл видатків на централізовані заходи між адміністративно-територіальними одиницями, розподіл видатків на здійснення правосуддя між місцевими та апеляційними судами, вищими спеціалізованими судами, органами та установами системи правосуддя згідно з [додатками № 3](#n189), [№ 4](#n189), [№ 5](#n189) і [№ 8](#n189) до цього Закону.

[]{#n12}
Стаття 3. Затвердити на 2018 рік міжбюджетні трансферти згідно з [додатками № 6](#n189) і [№ 7](#n189) до цього Закону.

[]{#n13}
Стаття 4. Затвердити перелік кредитів (позик), що залучаються державою до спеціального фонду Державного бюджету України у 2018 році від іноземних держав, банків і міжнародних фінансових організацій для реалізації інвестиційних проектів згідно з [додатком № 9](#n189) до цього Закону.

[]{#n14}
Установити, що з метою відображення фактичного надходження у 2018 році кредитів (позик), залучених державою від іноземних держав, банків і міжнародних фінансових організацій для реалізації інвестиційних проектів, та витрат за відповідними бюджетними програмами дозволяється за рішенням Кабінету Міністрів України здійснювати перерозподіл видатків бюджету і надання кредитів з бюджету між такими бюджетними програмами головних розпорядників коштів державного бюджету з уточненням обсягів відповідних кредитів (позик) на 2018 рік у межах загального обсягу залучення цих кредитів (позик), затвердженого у [додатку № 9](#n189) до цього Закону.

[]{#n15}
Стаття 5. Визначити на 31 грудня 2018 року граничний обсяг державного боргу в сумі 1.999.347.176,8 тис. гривень та граничний обсяг гарантованого державою боргу в сумі 747.551.011,7 тис. гривень.

[]{#n16}
Стаття 6. Установити, що у 2018 році державні гарантії в обсязі до 24.000.000 тис. гривень можуть надаватися:

[]{#n17}
1) за рішенням Кабінету Міністрів України:

[]{#n18}
а) для забезпечення часткового виконання боргових зобов'язань суб'єктів господарювання - резидентів України за кредитами (позиками), що залучаються для фінансування інвестиційних проектів, в тому числі у сфері космічної діяльності;

[]{#n19}
б) для забезпечення виконання боргових зобов'язань суб'єктів господарювання - резидентів України за кредитами (позиками), що залучаються для:

[]{#n20}
фінансування програм, пов'язаних із підвищенням обороноздатності і безпеки держави, в частині забезпечення Міністерства оборони України, Міністерства внутрішніх справ України, Національної гвардії України, Національної поліції України захищеними засобами зв'язку та спеціальною броньованою технікою;

[]{#n21}
створення виробничих потужностей для виготовлення продукції оборонного призначення, в тому числі для виробництва боєприпасів;

[]{#n22}
фінансування будівництва житла для військовослужбовців за проектами Державної іпотечної установи;

[]{#n23}
2) на підставі міжнародних договорів України за такими можливими напрямами: фінансування інвестиційних, інноваційних, інфраструктурних та інших проектів розвитку, які мають стратегічне значення та реалізація яких сприятиме розвитку економіки України, проектів, спрямованих на підвищення енергоефективності та зміцнення конкурентних переваг українських підприємств.

[]{#n24}
Стаття 7. Установити у 2018 році прожитковий мінімум на одну особу в розрахунку на місяць у розмірі з 1 січня 2018 року - 1700 гривень, з 1 липня - 1777 гривень, з 1 грудня - 1853 гривні, а для основних соціальних і демографічних груп населення:

[]{#n25}
дітей віком до 6 років: з 1 січня 2018 року - 1492 гривні, з 1 липня - 1559 гривень, з 1 грудня - 1626 гривень;

[]{#n26}
дітей віком від 6 до 18 років: з 1 січня 2018 року - 1860 гривень, з 1 липня - 1944 гривні, з 1 грудня - 2027 гривень;

[]{#n27}
працездатних осіб: з 1 січня 2018 року - 1762 гривні, з 1 липня - 1841 гривня, з 1 грудня - 1921 гривня;

[]{#n28}
осіб, які втратили працездатність: з 1 січня 2018 року - 1373 гривні, з 1 липня - 1435 гривень, з 1 грудня - 1497 гривень.

[]{#n29}
Стаття 8. Установити у 2018 році мінімальну заробітну плату:

[]{#n30}
у місячному розмірі: з 1 січня - 3723 гривні;

[]{#n31}
у погодинному розмірі: з 1 січня - 22,41 гривні.

[]{#n32}
Стаття 9. Установити, що у 2018 році рівень забезпечення прожиткового мінімуму для призначення допомоги відповідно до [Закону України](/go/1768-14) \"Про державну соціальну допомогу малозабезпеченим сім'ям\" у відсотковому співвідношенні до прожиткового мінімуму для основних соціальних і демографічних груп населення становить: для працездатних осіб - 21 відсоток, для дітей - 85 відсотків, для осіб, які втратили працездатність, та інвалідів - 100 відсотків відповідного прожиткового мінімуму.

[]{#n33}
Розмір державної соціальної допомоги малозабезпеченим сім'ям у 2018 році не може бути більше 75 відсотків рівня забезпечення прожиткового мінімуму для сім'ї.

[]{#n34}
Рівень забезпечення прожиткового мінімуму для визначення права на звільнення від плати за харчування дитини у державних і комунальних дитячих дошкільних закладах відповідно до [Закону України](/go/2628-14) \"Про дошкільну освіту\" у 2018 році збільшується відповідно до зростання прожиткового мінімуму.

[]{#n35}
Стаття 10. Установити, що у загальному фонді Державного бюджету України на 2018 рік:

[]{#n36}
до доходів належать надходження, визначені [частиною другою](/go/2456-17) статті 29 Бюджетного кодексу України (крім надходжень, визначених [статтею 11](#n39) цього Закону) з урахуванням особливостей, визначених [пунктами 17](/go/2456-17), [17](/go/2456-17) [- 1](/go/2456-17), 17 - 2 та 43 - 1 розділу VI \"Прикінцеві та перехідні положення\" Бюджетного кодексу України, а також: податок на дохід та податок на прибуток, який сплачують суб'єкти, що провадять діяльність з випуску та проведення лотерей, у повному обсязі; надходження від реалізації автомобілів, засобів наземного, водного та повітряного транспорту, сільськогосподарської техніки, обладнання та устаткування, що перебувають на балансі органів державної влади та інших державних органів, утворених органами державної влади підприємств, установ та організацій, які використовують кошти державного бюджету; 50 відсотків надходжень екологічного податку, що справляється за утворення радіоактивних відходів (включаючи вже накопичені) та/або тимчасове зберігання радіоактивних відходів їх виробниками понад встановлений особливими умовами ліцензії строк;

[]{#n37}
джерелами формування у частині фінансування є надходження, визначені [частиною першою](/go/2456-17) статті 15 Бюджетного кодексу України щодо державного бюджету (крім надходжень, визначених [статтею 12](#n51) цього Закону), в тому числі надходження від реалізації державних резиденцій, державних дач, будинків відпочинку, оздоровчих закладів, іншого нерухомого майна, що перебувають на балансі органів державної влади та інших державних органів, утворених органами державної влади підприємств, установ та організацій, які використовують кошти державного бюджету;

[]{#n38}
джерелами формування у частині кредитування є надходження, визначені [частиною другою](/go/2456-17) статті 30 Бюджетного кодексу України (крім надходжень, визначених [статтею 13](#n58) цього Закону).

[]{#n39}
Стаття 11. Установити, що джерелами формування спеціального фонду Державного бюджету України на 2018 рік у частині доходів є надходження, визначені [частиною третьою](/go/2456-17) статті 29 Бюджетного кодексу України з урахуванням особливостей, визначених [пунктом 17](/go/2456-17) розділу VI \"Прикінцеві та перехідні положення\" Бюджетного кодексу України, а також такі надходження:

[]{#n40}
1) кошти від сплати інвалідами часткової вартості автомобілів та кошти від реалізації автомобілів, повернутих інвалідами;

[]{#n41}
2) надходження в рамках програм допомоги Європейського Союзу, урядів іноземних держав, міжнародних організацій, донорських установ, за винятком надходжень, отриманих в рамках програми допомоги Європейського Союзу з підтримки комплексного реформування державного управління, що зараховуються до загального фонду Державного бюджету України;

[]{#n42}
3) плата за продукцію, документи, що видаються під час надання адміністративних послуг з придбання, перевезення, зберігання і носіння зброї, а також відповідно до законів України [\"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"](/go/5492-17) і [\"Про дорожній рух\"](/go/3353-12);

[]{#n43}
4) 50 відсотків коштів від реалізації надлишкового озброєння, військової та спеціальної техніки, нерухомого військового майна Збройних Сил України та коштів від відчуження земельних ділянок, на яких розташовані об'єкти нерухомого військового майна, що підлягають реалізації, та земельних ділянок, які вивільняються у процесі реформування Збройних Сил України;

[]{#n44}
5) 30 відсотків вартості адміністративної послуги, отриманої як частина адміністративного збору за оформлення (у тому числі замість втрачених або викрадених), обмін документів, що підтверджують громадянство України, посвідчують особу чи її спеціальний статус відповідно до [Закону України](/go/5492-17) \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\";

[]{#n45}
6) 50 відсотків надходжень екологічного податку, що справляється за утворення радіоактивних відходів (включаючи вже накопичені) та/або тимчасове зберігання радіоактивних відходів їх виробниками понад встановлений особливими умовами ліцензії строк;

[]{#n46}
7) внески на регулювання, які сплачуються суб'єктами господарювання, що провадять діяльність у сферах енергетики та комунальних послуг, відповідно до [статті 13](/go/1540-19) Закону України \"Про Національну комісію, що здійснює державне регулювання у сферах енергетики та комунальних послуг\";

[]{#n47}
8) надходження від погашення податкового боргу, в тому числі реструктуризованого або розстроченого (відстроченого), з податку на прибуток підприємств (з урахуванням штрафних санкцій, пені та процентів, нарахованих на суму цього боргу), що склався станом на 1 січня 2018 року, який сплачується підприємствами електроенергетичної, нафтогазової, вугільної галузей;

[]{#n48}
9) надходження від погашення податкового боргу, в тому числі реструктуризованого або розстроченого (відстроченого), із сплати частини чистого прибутку (доходу) державних унітарних підприємств та їх об'єднань, що вилучається до державного бюджету відповідно до закону (з урахуванням штрафних санкцій, пені та процентів, нарахованих на суму цього боргу), що склався станом на 1 січня 2018 року, який сплачується підприємствами електроенергетичної, нафтогазової, вугільної галузей;

[]{#n49}
10) єдиний збір, який справляється у пунктах пропуску через державний кордон України;

[]{#n50}
11) конфісковані кошти та кошти, отримані від реалізації майна, конфіскованого за рішенням суду за вчинення корупційного та пов'язаного з корупцією правопорушення (за винятком конфіскованих облігацій внутрішньої державної позики, вся сума яких за номінальною вартістю відноситься на зменшення державного боргу з одночасним погашенням зобов'язань за цими облігаціями), порядок розподілу яких визначається Кабінетом Міністрів України.

[]{#n51}
Стаття 12. Установити, що джерелами формування спеціального фонду Державного бюджету України на 2018 рік у частині фінансування є надходження, визначені [частиною третьою](/go/2456-17) статті 15 Бюджетного кодексу України, а також такі надходження:

[]{#n52}
1) залишок коштів, джерелом формування яких були надходження в рамках програм допомоги Європейського Союзу, урядів іноземних держав, міжнародних організацій, донорських установ;

[]{#n53}
2) залишок коштів, джерелом формування яких були надходження від державного підприємства \"Національна атомна енергогенеруюча компанія \"Енергоатом\" відповідно до [статей 7](/go/1868-15) і [8](/go/1868-15) Закону України \"Про впорядкування питань, пов'язаних із забезпеченням ядерної безпеки\", що надійшли у минулі періоди;

[]{#n54}
3) залишок коштів, джерелом формування яких були надходження Державного агентства автомобільних доріг України, одержані за рахунок запозичень, залучених під державні гарантії у 2012 і 2013 роках;

[]{#n55}
4) залишок коштів, джерелом формування яких були кошти, отримані від продажу частин встановленої кількості викидів парникових газів, передбаченого [статтею 17](/go/995_801) Кіотського протоколу до Рамкової конвенції Організації Об'єднаних Націй про зміну клімату;

[]{#n56}
5) залишок коштів, джерелом формування яких у 2017 році були надходження конфіскованих коштів та коштів, отриманих від реалізації майна, конфіскованого за рішенням суду за вчинення корупційного та пов'язаного з корупцією правопорушення, спрямовані на реалізацію заходів сектору національної безпеки та оборони;

[]{#n57}
6) залишок коштів, джерелом формування яких у 2017 році були надходження до 10 відсотків суми перевиконання загального обсягу митних платежів (мито, акцизний податок з ввезених на митну територію України підакцизних товарів (продукції), податок на додану вартість з ввезених на митну територію України товарів (продукції), визначеного помісячним розписом доходів загального фонду державного бюджету.

[]{#n58}
Стаття 13. Установити, що джерелами формування спеціального фонду Державного бюджету України на 2018 рік у частині кредитування є надходження, визначені [частиною третьою](/go/2456-17) статті 30 Бюджетного кодексу України, а також такі надходження:

[]{#n59}
1) повернення бюджетних позичок, наданих на закупівлю сільськогосподарської продукції за державним замовленням (контрактом) 1994-1997 років;

[]{#n60}
2) повернення коштів, наданих Міністерству аграрної політики та продовольства України для фінансової підтримки заходів в агропромисловому комплексі на умовах фінансового лізингу, а також закупівлі племінних нетелей та корів, вітчизняної техніки і обладнання для агропромислового комплексу, з наступною їх реалізацією сільськогосподарським підприємствам на умовах фінансового лізингу;

[]{#n61}
3) повернення коштів, наданих з державного бюджету для кредитування окремих категорій громадян, які відповідно до законодавства мають право на отримання таких кредитів на будівництво (придбання) житла, та науково-педагогічних і педагогічних працівників, і пеня;

[]{#n62}
4) повернення кредитів у сумі 6.745,1 тис. гривень, наданих у 2007 році з Державного бюджету України на реалізацію інноваційних та інвестиційних проектів у галузях економіки, у першу чергу із впровадження передових енергозберігаючих технологій і технологій з виробництва альтернативних джерел палива;

[]{#n63}
5) повернення коштів, наданих публічному акціонерному товариству \"Укргідроенерго\" на поворотній основі для реалізації проектів соціально-економічного розвитку.

[]{#n64}
Стаття 14. Установити, що у 2018 році кошти, отримані до спеціального фонду Державного бюджету України згідно з відповідними пунктами [частини третьої статті 15](/go/2456-17), [частини третьої статті 29](/go/2456-17) і [частини третьої статті 30](/go/2456-17) Бюджетного кодексу України, спрямовуються на реалізацію програм та заходів, визначених [частиною четвертою](/go/2456-17) статті 30 Бюджетного кодексу України, а кошти, отримані до спеціального фонду Державного бюджету України згідно з відповідними пунктами [статей 11](#n39), [12](#n51) і [13](#n58) цього Закону, спрямовуються відповідно на:

[]{#n65}
1) придбання Фондом соціального захисту інвалідів автомобілів для інвалідів та інші заходи щодо соціального захисту інвалідів (за рахунок джерел, визначених [пунктом 1](#n40) статті 11 цього Закону);

[]{#n66}
2) державну підтримку заходів, спрямованих на зменшення обсягів викидів (збільшення абсорбції) парникових газів, у тому числі на утеплення приміщень закладів соціального забезпечення, розвиток міжнародного співробітництва з питань зміни клімату (за рахунок джерел, визначених [пунктом 4](#n55) статті 12 цього Закону);

[]{#n67}
3) реалізацію програм допомоги Європейського Союзу, урядів іноземних держав, міжнародних організацій, донорських установ, що включає заходи щодо розвитку галузі енергетики; захисту прав споживачів, стандартизації, метрології, сертифікації, підтвердження відповідності та управління якістю; підтримки реалізації державної екологічної політики; підтримки реалізації державної політики у сфері транспорту; управління державним кордоном, підтримки регіональної політики і державного управління (за рахунок джерел, визначених [пунктом 2 статті 11](#n41) та [пунктом 1 статті 12](#n52) цього Закону);

[]{#n68}
4) придбання Міністерством енергетики та вугільної промисловості України цінних паперів відповідно до [статті 9](/go/1868-15) Закону України \"Про впорядкування питань, пов'язаних із забезпеченням ядерної безпеки\" (за рахунок джерел, визначених [пунктом 2 статті 12](#n53) та [пунктом 4 статті 13](#n62) цього Закону);

[]{#n69}
5) розвиток мережі та утримання автомобільних доріг загального користування (за рахунок джерел, визначених [пунктом 3](#n54) статті 12 цього Закону);

[]{#n70}
6) заходи, пов'язані з формуванням державного резервного насіннєвого фонду (за рахунок джерел, визначених [пунктом 1](#n59) статті 13 цього Закону);

[]{#n71}
7) фінансову підтримку заходів в агропромисловому комплексі на умовах фінансового лізингу (за рахунок джерел, визначених [пунктом 2](#n60) статті 13 цього Закону);

[]{#n72}
8) надання кредитів на будівництво (придбання) житла для науково-педагогічних та педагогічних працівників (за рахунок джерел, визначених [пунктом 3](#n61) статті 13 цього Закону);

[]{#n73}
9) виконання боргових зобов'язань за кредитами, залученими під державні гарантії, з метою реалізації проектів соціально-економічного розвитку (за рахунок джерел, визначених [пунктом 5](#n63) статті 13 цього Закону);

[]{#n74}
10) закупівлю продукції, документів, що видаються під час надання адміністративних послуг з придбання, перевезення, зберігання і носіння зброї, а також відповідно до законів України [\"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"](/go/5492-17) і [\"Про дорожній рух\"](/go/3353-12) (за рахунок джерел, визначених [пунктом 3](#n42) статті 11 цього Закону);

[]{#n75}
11) будівництво (придбання) житла для військовослужбовців Збройних Сил України (за рахунок джерел, визначених [пунктом 4](#n43) статті 11 цього Закону);

[]{#n76}
12) розбудову інфраструктури Єдиного державного демографічного реєстру та функціонування органів розпорядника цього реєстру (за рахунок джерел, визначених [пунктом 5](#n44) статті 11 цього Закону);

[]{#n77}
13) виконання робіт у сфері поводження з радіоактивними відходами неядерного циклу, будівництво пускового комплексу \"Вектор\" та експлуатацію його об'єктів (за рахунок джерел, визначених [пунктом 6](#n45) статті 11 цього Закону);

[]{#n78}
14) підтримку екологічно безпечного стану у зонах відчуження і безумовного (обов'язкового) відселення (за рахунок джерел, визначених [пунктом 6](#n45) статті 11 цього Закону);

[]{#n79}
15) підтримку у безпечному стані енергоблоків та об'єкта \"Укриття\" та заходи щодо підготовки до зняття з експлуатації Чорнобильської АЕС (за рахунок джерел, визначених [пунктом 6](#n45) статті 11 цього Закону);

[]{#n80}
16) забезпечення функціонування постійно діючого незалежного державного колегіального органу, що здійснює державне регулювання, моніторинг та контроль за діяльністю суб'єктів господарювання у сферах енергетики та комунальних послуг (за рахунок джерел, визначених [пунктом 7](#n46) статті 11 цього Закону);

[]{#n81}
17) державну підтримку вугледобувних підприємств на часткове покриття витрат із собівартості готової товарної вугільної продукції (за рахунок джерел, визначених [пунктами 8](#n47), [9](#n48) та [11](#n50) статті 11 цього Закону);

[]{#n194}
{Пункт 17 статті 14 в редакції Закону [№ 2513-VIII від 13.07.2018](/go/2513-19) }

[]{#n82}
18) фінансове забезпечення заходів із забезпечення безпеки дорожнього руху відповідно до державних програм (за рахунок джерел, визначених [пунктом 10](#n49) статті 11 цього Закону);

[]{#n83}
19) покращення стану автомобільної дороги Н-31 Дніпро - Царичанка - Кобеляки - Решетилівка (у сумі 800.000 тис. гривень), покращення стану автомобільної дороги Харків - Охтирка (у сумі 800.000 тис. гривень), покращення стану автомобільної дороги Житомир - Чернівці (у сумі 400.000 тис. гривень) (за рахунок джерел, визначених [пунктом 11](#n50) статті 11 цього Закону);

[]{#n84}
20) реалізацію програм і проектів державного фонду регіонального розвитку (за рахунок джерел, визначених [пунктом 11](#n50) статті 11 цього Закону);

[]{#n85}
21) створення єдиної системи авіаційної безпеки та цивільного захисту для Міністерства внутрішніх справ України (за рахунок джерел, визначених [пунктом 11](#n50) статті 11 цього Закону);

[]{#n86}
22) виконання державних цільових програм реформування та розвитку оборонно-промислового комплексу, розроблення, освоєння і впровадження нових технологій, нарощування наявних виробничих потужностей для виготовлення продукції оборонного призначення (за рахунок джерел, визначених [пунктом 5](#n56) статті 12 цього Закону);

[]{#n87}
23) виконання державних цільових програм реформування та розвитку оборонно-промислового комплексу, розроблення, освоєння і впровадження нових технологій, нарощування наявних виробничих потужностей на підприємствах космічної галузі для виготовлення продукції оборонного призначення (за рахунок джерел, визначених [пунктом 5](#n56) статті 12 цього Закону);

[]{#n88}
24) реалізацію заходів щодо підвищення обороноздатності і безпеки держави (за рахунок джерел, визначених [пунктом 5](#n56) статті 12 цього Закону);

[]{#n89}
25) заходи з інженерно-технічного облаштування кордону (за рахунок джерел, визначених [пунктом 5](#n56) статті 12 цього Закону);

[]{#n90}
26) забезпечення функціонування контролюючих органів у значенні, наведеному у [Податковому кодексі України](/go/2755-17) (у тому числі оплату праці посадових осіб і працівників) (за рахунок джерел, визначених [пунктом 6](#n57) статті 12 цього Закону);

[]{#n91}
27) субвенцію з державного бюджету місцевим бюджетам на погашення різниці між фактичною вартістю теплової енергії, послуг з централізованого опалення, постачання гарячої води, централізованого водопостачання та водовідведення, постачання холодної води та водовідведення (з використанням внутрішньобудинкових систем), що вироблялися, транспортувалися та постачалися населенню, бюджетним установам і організаціям та/або іншим підприємствам теплопостачання, централізованого питного водопостачання та водовідведення, які надають такі послуги, та тарифами, що затверджувалися та/або погоджувалися органами державної влади чи місцевого самоврядування (за рахунок джерел, визначених [пунктами 8](#n47) та [9](#n48) статті 11 цього Закону).

[]{#n92}
Стаття 15. Установити, що в 2018 році Національний банк України після підтвердження зовнішнім аудитом та затвердження Радою Національного банку України річної фінансової звітності та формування Національним банком України резервів у порядку та розмірах, визначених [Законом України](/go/679-14) \"Про Національний банк України\", перераховує до Державного бюджету України кошти на загальну суму не менш як 50.549.000 тис. гривень.

[]{#n93}
Кошти, передбачені в абзаці першому цієї статті, перераховуються Національним банком України до Державного бюджету України відповідно до графіка, встановленого Міністерством фінансів України.

[]{#n94}
Стаття 16. Надати право Кабінету Міністрів України у разі потреби здійснювати випуски облігацій внутрішньої державної позики понад обсяги, встановлені [додатком № 2](#n189) до цього Закону, з подальшим придбанням у державну власність в обмін на ці облігації акцій додаткової емісії банків з відповідним коригуванням граничного обсягу державного боргу, визначеного цим Законом, а також інформуванням Комітету Верховної Ради України з питань бюджету у тижневий строк.

[]{#n95}
На обсяг випущених облігацій внутрішньої державної позики Міністерство фінансів України збільшує відповідні показники фінансування державного бюджету понад обсяги, затверджені у [додатку № 2](#n189) до цього Закону.

[]{#n96}
Стаття 17. Надати право Кабінету Міністрів України у разі потреби здійснювати випуски облігацій внутрішньої державної позики понад обсяги, встановлені [додатком № 2](#n189) до цього Закону, в обмін на ці облігації векселів, виданих Фондом гарантування вкладів фізичних осіб, з відповідним коригуванням граничного обсягу державного боргу, визначеного цим Законом.

[]{#n97}
На обсяг випущених облігацій внутрішньої державної позики Міністерство фінансів України збільшує відповідні показники фінансування державного бюджету понад обсяги, затверджені у [додатку № 2](#n189) до цього Закону.

[]{#n98}
Стаття 18. Дозволити Міністерству оборони України у 2018 році для забезпечення безперервності процесу харчування особового складу Збройних Сил України продовжити до 31 грудня 2018 року у межах відповідних бюджетних асигнувань Міністерства оборони України строк дії договорів про закупівлю послуг з харчування, які діяли у 2017 році.

[]{#n99}
Стаття 19. Надати право Кабінету Міністрів України у встановленому ним порядку реструктуризувати фактичну заборгованість обсягом до 7.544.562.370 гривень за рішеннями судів, виконання яких гарантовано державою, а також за рішеннями Європейського суду з прав людини, прийнятими за наслідками розгляду справ проти України, шляхом видачі фінансових казначейських векселів строком обігу до семи років з відстроченням платежів за цією заборгованістю на один рік та відсотковою ставкою 9,3 відсотка річних. Право видачі таких векселів надати органам Державної казначейської служби України.

[]{#n100}
Стаття 20. Надати право Кабінету Міністрів України здійснювати розподіл резерву коштів освітньої і медичної субвенцій, а також нерозподілених видатків цих субвенцій для територій Донецької та Луганської областей, на яких органи державної влади тимчасово не здійснюють або здійснюють не в повному обсязі свої повноваження, між місцевими бюджетами, а також перерозподіл таких субвенцій між місцевими бюджетами.

[]{#n101}
Стаття 21. Установити, що перерахування субвенції з державного бюджету місцевим бюджетам на погашення різниці між фактичною вартістю теплової енергії, послуг з централізованого опалення, постачання гарячої води, централізованого водопостачання та водовідведення, постачання холодної води та водовідведення (з використанням внутрішньобудинкових систем), що вироблялися, транспортувалися та постачалися населенню, бюджетним установам і організаціям та/або іншим підприємствам теплопостачання, централізованого питного водопостачання та водовідведення, які надають такі послуги, та тарифами, що затверджувалися та/або погоджувалися органами державної влади чи місцевого самоврядування, здійснюється в обсязі, що відповідає обсягу надходжень до спеціального фонду державного бюджету за рахунок джерел, визначених [пунктами 8](#n47) та [9](#n48) статті 11 цього Закону, що сплачуються підприємствами електроенергетичної, нафтогазової, вугільної галузей, у порядку, встановленому Кабінетом Міністрів України.

[]{#n102}
Дозволити Кабінету Міністрів України залучати до розрахунків з перерахування цієї субвенції надходження від підприємств, визначених частиною першою цієї статті, грошових зобов'язань з податку на прибуток підприємств, податкового боргу з податку на прибуток підприємств (з урахуванням штрафних санкцій, пені та процентів, нарахованих на суму цього боргу), грошових зобов'язань із сплати дивідендів (доходу), нарахованих на акції (частки) господарських товариств, у статутних капіталах яких є державна власність, податкового боргу та грошових зобов'язань із сплати частини чистого прибутку (доходу) державних унітарних підприємств та їх об'єднань, що вилучається до державного бюджету відповідно до закону.

[]{#n103}
Стаття 22. Установити, що у 2018 році бюджетні призначення та залишок коштів спеціального фонду державного бюджету, джерелом формування якого є надходження 2017 року в рамках програм допомоги Європейського Союзу, урядів іноземних держав, міжнародних організацій, донорських установ, розподіляються Кабінетом Міністрів України для забезпечення заходів, пов'язаних з реалізацією таких програм відповідно до [пункту 3](#n67) статті 14 цього Закону.

[]{#n104}
Стаття 23. Установити, що обсяг видатків, передбачених за бюджетною програмою \"Підтримка реалізації комплексної реформи державного управління\" (код 0421060), розподіляється Кабінетом Міністрів України у визначеному ним [порядку](/go/647-2017-%D0%BF) на бюджетні програми, пов'язані з функціонуванням органів державної влади, або нові бюджетні програми, відкриті в установленому порядку.

[]{#n105}
Стаття 24. Установити, що видатки на оплату послуг з підготовки фахівців у вищих навчальних закладах I-II рівнів акредитації державної власності, що мають статус окремих юридичних осіб, визначених у [додатку № 10](#n189) до цього Закону, починаючи з 1 січня 2018 року здійснюються з обласних бюджетів та бюджету міста Києва.

[]{#n106}
У разі прийняття міською радою міста обласного значення - обласного центру рішення про здійснення видатків на оплату послуг з підготовки фахівців у вищих навчальних закладах I-II рівнів акредитації державної власності, що мають статус окремих юридичних осіб, визначених у [додатку № 10](#n189) до цього Закону, які розташовані на території зазначеного міста, такі видатки здійснюються з бюджету зазначеного міста.

[]{#n107}
Кабінету Міністрів України:

[]{#n108}
забезпечити в установленому порядку передачу з державної у комунальну власність вищих навчальних закладів I-II рівнів акредитації державної власності, що мають статус окремих юридичних осіб, визначених у [додатку № 10](#n189) до цього Закону;

[]{#n109}
вжити заходів щодо недопущення закриття чи перепрофілювання впродовж 2018-2021 років вищих навчальних закладів I-II рівнів акредитації державної власності, що мають статус окремих юридичних осіб, визначених у [додатку № 10](#n189) до цього Закону.

[]{#n110}
Міністерству освіти і науки України, Міністерству охорони здоров'я України, Міністерству культури України разом з вищими навчальними закладами I-II та III-IV рівнів акредитації державної власності до 1 червня 2018 року прийняти рішення щодо доцільності входження вищих навчальних закладів I-II рівнів акредитації державної власності, що мають статус окремих юридичних осіб, до складу вищих навчальних закладів III-IV рівнів акредитації державної власності (як структурних підрозділів). Рішення про входження вищих навчальних закладів I-II рівнів акредитації державної власності, що мають статус окремих юридичних осіб, до складу вищих навчальних закладів III-IV рівнів акредитації державної власності приймається трудовими колективами таких закладів та їх засновниками і затверджується Кабінетом Міністрів України у місячний термін.

[]{#n111}
Міністерству освіти і науки України, Міністерству охорони здоров'я України, Міністерству культури України разом з вищими навчальними закладами III-IV рівнів акредитації державної власності, до складу яких входять вищі навчальні заклади I-II рівнів акредитації державної власності без статусу окремих юридичних осіб, забезпечити, як виняток з положень [підпункту \"в\"](/go/2456-17) пункту 7 частини першої статті 87 Бюджетного кодексу України, здійснення за рахунок та в межах коштів, передбачених у кошторисах вищих навчальних закладів III-IV рівнів акредитації державної власності, видатків на оплату послуг з підготовки фахівців у вищих навчальних закладах I-II рівнів акредитації державної власності без статусу окремих юридичних осіб з 1 січня 2018 року, а у вищих навчальних закладах I-II рівнів акредитації державної власності, що увійшли до складу вищих навчальних закладів III-IV рівнів акредитації державної власності, з 1 вересня 2018 року.

[]{#n112}
Обласним радам, Київській міській раді, обласним та Київській міській державним адміністраціям при формуванні, затвердженні та виконанні відповідних бюджетів забезпечити пріоритетне спрямування коштів на оплату послуг з підготовки фахівців у вищих навчальних закладах I-II рівнів акредитації державної власності, що мають статус окремих юридичних осіб, визначених у [додатку № 10](#n189) до цього Закону.

[]{#n113}
Стаття 25. Верховний Суд України, Вищий спеціалізований суд України з розгляду цивільних і кримінальних справ, Вищий господарський суд України та Вищий адміністративний суд України провадитимуть процедури ліквідації у 2018 році відповідно до вимог [абзацу другого](/go/2456-17) частини десятої статті 51 Бюджетного кодексу України в межах видатків, передбачених у Державному бюджеті України Верховному Суду.

[]{#n114}
Залишки коштів на 1 січня 2018 року на рахунках цих судів за спеціальним фондом державного бюджету (крім власних надходжень бюджетних установ) перераховуються Державною казначейською службою України на відповідний рахунок Верховного Суду для подальшого розподілу між Верховним Судом України, Вищим спеціалізованим судом України з розгляду цивільних і кримінальних справ, Вищим господарським судом України, Вищим адміністративним судом України та Верховним Судом.

[]{#n115}
Стаття 26. Міністерство фінансів України для підготовки пропозицій щодо розподілу субвенції з державного бюджету місцевим бюджетам на здійснення заходів щодо соціально-економічного розвитку окремих територій (включаючи пропозиції щодо об'єктів і заходів, що можуть забезпечуватися за рахунок цієї субвенції) утворює комісію, до складу якої входять члени Комітету Верховної Ради України з питань бюджету за рішенням цього комітету (чисельністю не менше 50 відсотків складу такої комісії). Міністерство фінансів України на підставі рішення цієї комісії подає Кабінету Міністрів України для затвердження пропозиції щодо розподілу субвенції з державного бюджету місцевим бюджетам на здійснення заходів щодо соціально-економічного розвитку окремих територій.

[]{#n116}
Стаття 27. Установити, що 50 відсотків коштів кредитів Європейського банку реконструкції та розвитку і Європейського інвестиційного банку, залучені державою для реалізації проекту \"Подовження третьої лінії метрополітену у м. Харкові\", надаються як субвенція з державного бюджету міському бюджету міста Харкова на реалізацію зазначеного проекту.

[]{#n117}
Субвенція надається на умовах відшкодування Харківською міською радою витрат державного бюджету з обслуговування кредитів у повному обсязі, залучених державою від Європейського банку реконструкції та розвитку і Європейського інвестиційного банку для реалізації проекту \"Подовження третьої лінії метрополітену у м. Харкові\", сплати одноразової комісії за відкриття позики у розмірі, визначеному Кредитною угодою між Україною та Європейським банком реконструкції та розвитку, і комісії за проведення оцінки у розмірі, визначеному Фінансовою угодою між Україною і Європейським інвестиційним банком, укладеними з метою реалізації зазначеного проекту, а також за умови внесення Харківською міською радою до державного бюджету плати за надання кредитних коштів у розмірі, встановленому Кабінетом Міністрів України.

[]{#n118}
Витрати з обслуговування кредитів включають будь-які платежі (крім погашення основної суми кредитів), передбачені Кредитною угодою між Україною та Європейським банком реконструкції та розвитку і Фінансовою угодою між Україною та Європейським інвестиційним банком, укладеними з метою реалізації зазначеного проекту.

[]{#n119}
Інші 50 відсотків коштів кредитів Європейського банку реконструкції та розвитку і Європейського інвестиційного банку, залучених державою для реалізації проекту \"Подовження третьої лінії метрополітену у м. Харкові\", надаються Міністерством фінансів України комунальному підприємству \"Харківський метрополітен\" як субкредит відповідно до зазначених положень угод з Європейським банком реконструкції та розвитку і Європейським інвестиційним банком та законодавства України.

[]{#n120}
Стаття 28. Надати право Кабінету Міністрів України за результатами стану надходження до спеціального фонду державного бюджету конфіскованих коштів та коштів, отриманих від реалізації майна, конфіскованого за рішенням суду за вчинення корупційного та пов'язаного з корупцією правопорушення (за винятком конфіскованих облігацій внутрішньої державної позики, вся сума яких за номінальною вартістю відноситься на зменшення державного боргу з одночасним погашенням зобов'язань за цими облігаціями), здійснювати перерозподіл таких коштів між напрямами їх використання, визначеними [статтею 14](#n64) цього Закону, та відповідними бюджетними програмами за погодженням з Комітетом Верховної Ради України з питань бюджету.

[]{#n195}
{Стаття 28 в редакції Закону [№ 2513-VIII від 13.07.2018](/go/2513-19) }

[]{#n122}
Стаття 29. Установити, що у 2018 році, як виняток з положень [абзацу першого](/go/2456-17) частини четвертої статті 67 Бюджетного кодексу України, встановлюються відносини між державним бюджетом та бюджетами тих об'єднаних територіальних громад, місцеві ради яких набувають повноважень за результатами перших місцевих виборів, що відбулися у 2017 році, згідно з [додатком № 11](#n189) до цього Закону.

[]{#n123}
Стаття 30. Установити, що з 1 липня 2018 року видатки на надання первинної медичної допомоги здійснюються з державного бюджету за програмою державних гарантій медичного обслуговування населення для первинної медичної допомоги у порядку, встановленому Кабінетом Міністрів України.

[]{#n124}
Надати право Кабінету Міністрів України здійснювати перерозподіл видатків, передбачених за бюджетною програмою \"Надання первинної медичної допомоги населенню\" (код 2308020), для спрямування з 1 липня 2018 року медичної субвенції з державного бюджету місцевим бюджетам у частині видатків на надання первинної медичної допомоги бюджетам адміністративно-територіальних одиниць, комунальні заклади охорони здоров'я яких не уклали договори про медичне обслуговування населення за програмою державних гарантій медичного обслуговування населення для первинної медичної допомоги.

[]{#n125}
Стаття 31. Установити, що у разі здійснення у 2018 році видатків бюджету міста Києва на будівництво Подільсько-Воскресенського мостового переходу через річку Дніпро у місті Києві (але не більше 1.000.000 тис. гривень), будівництво дільниці Сирецько-Печерської лінії метрополітену від станції \"Сирець\" на житловий масив Виноградар з електродепо у Подільському районі міста Києва (але не більше 2.600.000 тис. гривень) та капітальний ремонт мереж зовнішнього освітлення міста Києва із заміною ртутних та натрієвих світильників на світлодіодні світильники (але не більше 300.000 тис. гривень) Міністерство фінансів України списує в обсязі проведених таких видатків частину зобов'язань Київської міської ради з погашення заборгованості перед державою, яка виникла внаслідок вчинення у 2015 році правочину щодо переведення частини місцевого боргу Київської міської ради за місцевими зовнішніми запозиченнями до державного боргу, за офіційним курсом гривні до іноземної валюти, встановленим Національним банком України на дату здійснення відповідних видатків, у порядку, встановленому Кабінетом Міністрів України.

[]{#n126}
Стаття 32. Розподіл коштів за напрямами (об'єктами, заходами) за бюджетними програмами \"Здійснення природоохоронних заходів\" (код 2401270) та \"Державна підтримка галузі тваринництва\" (код 2801540) здійснюється за рішенням Кабінету Міністрів України, погодженим з Комітетом Верховної Ради України з питань бюджету.

[]{#n127}
Про використання коштів державного бюджету за вищезазначеними бюджетними програмами у розрізі напрямів (об'єктів, заходів) відповідні головні розпорядники коштів державного бюджету щоквартально інформують Комітет Верховної Ради України з питань бюджету.

[]{#n128}
Стаття 33. Установити, як виняток з положень [пункту 1 частини третьої](/go/2456-17) та [частини п'ятої статті 24](/go/2456-17) [- 2](/go/2456-17) [](/go/2456-17) Бюджетного кодексу України, що кошти державного дорожнього фонду спрямовуються на покращення стану автомобільної дороги Н-31 Дніпро-Царичанка-Кобеляки-Решетилівка у сумі 1.200.000 тис. гривень, на покращення стану автомобільної дороги Харків-Охтирка у сумі 1.200.000 тис. гривень, на покращення стану автомобільної дороги Житомир-Чернівці у сумі 600.000 тис. гривень.

[]{#n129}
Стаття 34. Установити, як виняток з положень [частини другої](/go/2456-17) статті 57 Бюджетного кодексу України, що нерозподілений залишок коштів, джерелом формування яких у 2017 році були надходження конфіскованих коштів та коштів, отриманих від реалізації майна, конфіскованого за рішенням суду за вчинення корупційного та пов'язаного з корупцією правопорушення, зберігається на рахунках спеціального фонду державного бюджету та спрямовується на реалізацію заходів щодо підвищення обороноздатності і безпеки держави, на реалізацію інвестиційних програм і проектів регіонального розвитку, на формування інфраструктури об'єднаних територіальних громад, на реалізацію заходів, спрямованих на розвиток системи охорони здоров'я у сільській місцевості (зокрема, 350 млн гривень - на закупівлю автомобілів, оснащених пересувними рентген-апаратами), на заходи із соціальної, трудової та професійної реабілітації інвалідів, на забезпечення житлом громадян, зокрема учасників антитерористичної операції, які потребують поліпшення житлових умов, на забезпечення населення у сільській місцевості якісною питною водою в достатній кількості в обсягах та порядку, встановлених Кабінетом Міністрів України за погодженням з Комітетом Верховної Ради України з питань бюджету.

[]{#n130}
ПРИКІНЦЕВІ ПОЛОЖЕННЯ

[]{#n131}
1. Цей Закон набирає чинності з 1 січня 2018 року.

[]{#n132}
2. [Додатки №№ 1-11](#n189) до цього Закону є його невід'ємною частиною.

[]{#n133}
3. Положення [частини першої](/go/514-17) [статті 11](/go/514-17) та [частини першої статті 23](/go/514-17) Закону України \"Про акціонерні товариства\" (щодо заборони оплати цінних паперів борговими емісійними цінними паперами, емітентом яких є набувач) у 2018 році застосовуються з урахуванням положень [статті 16](#n94) цього Закону у разі придбання у державну власність акцій додаткової емісії банків в обмін на облігації внутрішньої державної позики.

[]{#n134}
4. У 2018 році положення [частини другої](/go/2121-14) статті 32 Закону України \"Про банки і банківську діяльність\" (щодо формування статутного капіталу шляхом грошових внесків) у разі придбання у державну власність акцій банків в обмін на облігації внутрішньої державної позики застосовуються з урахуванням вимог [статті 16](#n94) цього Закону.

[]{#n135}
5. Зупинити на 2018 рік дію:

[]{#n136}
[абзацу другого частини першої статті 24](/go/2456-17) [- 1](/go/2456-17) та [пункту 7 частини першої статті 90](/go/2456-17) (в частині видатків на співфінансування (50 відсотків) проектів ліквідації підприємств вугільної і торфодобувної промисловості та витрат на утримання водовідливних комплексів у безпечному режимі) Бюджетного кодексу України;

[]{#n137}
[частини другої](/go/4038-12) статті 18 Закону України \"Про судову експертизу\" (Відомості Верховної Ради України, 1994 р., № 28, ст. 232; із змінами, внесеними Законом України від 3 жовтня 2017 року № 2147-VIII) щодо розміру посадових окладів судових експертів;

[]{#n138}
[статті 1](/go/85-19) Закону України \"Про встановлення додаткових гарантій щодо захисту прав громадян, які проживають на територіях проведення антитерористичної операції, та обмеження відповідальності підприємств - виконавців/виробників житлово-комунальних послуг у разі несвоєчасного здійснення платежів за спожиті енергетичні ресурси\" (Відомості Верховної Ради України, 2015 р., № 13, ст. 84) до завершення антитерористичної операції;

[]{#n139}
[абзацу п'ятого](/go/889-19) частини шостої статті 31 Закону України \"Про державну службу\" (Відомості Верховної Ради України, 2016 р., № 4, ст. 43);

[]{#n140}
[абзацу першого](/go/3166-17) частини другої статті 19 Закону України \"Про центральні органи виконавчої влади\" (Відомості Верховної Ради України, 2011 р., № 38, ст. 385) у частині обмеження кількості заступників керівника центрального органу виконавчої влади.

[]{#n141}
6. Установити, що норми і положення [частини дванадцятої](/go/2232-12) статті 29 Закону України \"Про військовий обов'язок і військову службу\" (Відомості Верховної Ради України, 2006 р., № 38, ст. 324); [статей 11](/go/2011-12) і [12](/go/2011-12) Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190); [частини п'ятої](/go/876-18) статті 21 Закону України \"Про Національну гвардію України\" (Відомості Верховної Ради України, 2014 р., № 17, ст. 594); статей 1, 9, 40 і 48 - 1 [Житлового кодексу Української РСР](/go/5464-10) (Відомості Верховної Ради УРСР, 1983 р., додаток до № 28, ст. 573); [частини п'ятої](/go/2713-15) статті 23 Закону України \"Про Державну кримінально-виконавчу службу України\" (Відомості Верховної Ради України, 2005 р., № 30, ст. 409); частин [третьої](/go/5403-17), [сьомої](/go/5403-17) та [одинадцятої](/go/5403-17) статті 119 Кодексу цивільного захисту України (Відомості Верховної Ради України, 2013 р., № 34-35, ст. 458); [статей 95](/go/580-19) і [96](/go/580-19) Закону України \"Про Національну поліцію\" (Відомості Верховної Ради України, 2015 р., № 40-41, ст. 379); [Закону України](/go/160-19) \"Про пробацію\" (Відомості Верховної Ради України, 2015 р., № 13, ст. 93); [абзаців другого - п'ятого](/go/889-19) пункту 14 розділу XI \"Прикінцеві та перехідні положення\" Закону України \"Про державну службу\" (Відомості Верховної Ради України, 2016 р., № 4, ст. 43) застосовуються у порядку та розмірах, встановлених Кабінетом Міністрів України з урахуванням наявних фінансових ресурсів державного і місцевих бюджетів.

[]{#n142}
7. Установити, що положення [абзацу восьмого](/go/889-19) пункту 14 розділу XI \"Прикінцеві та перехідні положення\" Закону України \"Про державну службу\" (Відомості Верховної Ради України, 2016 р., № 4, ст. 43) застосовуються по 31 грудня 2018 року.

[]{#n143}
8. Установити, що [пункт 7](/go/2456-17) [- 4](/go/2456-17) частини третьої статті 29 Бюджетного кодексу України застосовується в порядку, встановленому [статтями 10](#n35) і [11](#n39) цього Закону.

[]{#n144}
9. Внести до [Закону України](/go/1728-19) [\"Про тимчасові особливості здійснення заходів державного нагляду (контролю) у сфері господарської діяльності\"](/go/1728-19) (Відомості Верховної Ради України, 2017 р., № 4, ст. 37) такі зміни:

[]{#n145}
1) у [статті 2](/go/1728-19) цифри \"2017\" замінити цифрами \"2018\";

[]{#n146}
2) у [частині першій](/go/1728-19) статті 3:

[]{#n147}
цифри \"2017\" замінити цифрами \"2018\";

[]{#n148}
доповнити пунктами 5 і 6 такого змісту:

[]{#n149}
\"5) у разі настання події, що має значний негативний вплив відповідно до критеріїв, затверджених Кабінетом Міністрів України, на права, законні інтереси, життя та здоров'я людини, захист навколишнього природного середовища та забезпечення безпеки держави;

[]{#n150}
6) для перевірки виконання суб'єктом господарювання приписів, розпоряджень або інших розпорядчих документів щодо усунення порушень вимог законодавства, виданих за результатами проведення попереднього заходу органом державного нагляду (контролю)\";

[]{#n151}
3) [статтю 6](/go/1728-19) викласти в такій редакції:

[]{#n152}
\" Стаття 6. Дія цього Закону не поширюється на відносини, що виникають під час проведення заходів нагляду (контролю) органами, перелік яких встановлюється Кабінетом Міністрів України\";

[]{#n153}
4) у [статті 7](/go/1728-19):

[]{#n154}
у [пункті 1](/go/1728-19) цифри \"2017\" замінити цифрами \"2018\";

[]{#n155}
[пункт 4](/go/1728-19) викласти в такій редакції:

[]{#n156}
\"4. Кабінету Міністрів України до 1 липня 2018 року розробити і затвердити концепцію та план заходів з реформування системи державного нагляду (контролю) з метою впровадження ризик-орієнтованого підходу до здійснення заходів державного нагляду (контролю) у всіх сферах господарської діяльності\".

[]{#n157}
10. Установити, що норми і положення [пункту 64 підрозділу 2](/go/2755-17) та [пункту 19 підрозділу 5](/go/2755-17) розділу XX \"Перехідні положення\" Податкового кодексу України щодо звільнення від оподаткування податком на додану вартість та акцизним податком операцій з ввезення на митну територію України транспортних засобів, оснащених виключно електричними двигунами, діють до 1 січня 2019 року.

[]{#n158}
11. Установити, що у 2018 році за рішенням та в [порядку](/go/105-2018-%D0%BF), затвердженому Кабінетом Міністрів України, проводиться загальнонаціональна (всеукраїнська) нормативна грошова оцінка земель сільськогосподарського призначення - оцінка земель сільськогосподарського призначення, яка проводиться одночасно на всій території країни.

[]{#n159}
Проведення загальнонаціональної (всеукраїнської) нормативної грошової оцінки земель сільськогосподарського призначення здійснюється за рахунок коштів Державного бюджету України.

[]{#n160}
Технічна документація із загальнонаціональної (всеукраїнської) нормативної грошової оцінки земель сільськогосподарського призначення затверджується центральним органом виконавчої влади, що формує державну політику у сфері земельних відносин.

[]{#n161}
У разі якщо технічна документація із загальнонаціональної (всеукраїнської) нормативної грошової оцінки земель сільськогосподарського призначення не затверджена центральним органом виконавчої влади, що формує державну політику у сфері земельних відносин, протягом трьох місяців, вона вважається затвердженою.

[]{#n162}
Технічна документація з бонітування ґрунтів, економічної оцінки земель та нормативної грошової оцінки земельних ділянок у місячний строк з дня її надходження розглядається відповідною сільською, селищною, міською радою, яка приймає рішення про її затвердження або відмову у затвердженні.

[]{#n163}
Підставою відмови у затвердженні технічної документації може бути лише її невідповідність вимогам законодавства.

[]{#n164}
У разі якщо у місячний строк з дня надходження технічної документації з бонітування ґрунтів, економічної оцінки земель та нормативної грошової оцінки земельних ділянок відповідна сільська, селищна, міська рада не прийняла рішення про затвердження або відмову у затвердженні технічної документації, технічна документація з бонітування ґрунтів, економічної оцінки земель та нормативної грошової оцінки земельних ділянок вважається затвердженою.

[]{#n165}
Витяг з технічної документації про нормативну грошову оцінку земельної ділянки видається центральним органом виконавчої влади, що реалізує державну політику у сфері земельних відносин.

[]{#n166}
Нормативна грошова оцінка земельних ділянок застосовується у строки, встановлені відповідно до [пункту 271.2](/go/2755-17) статті 271 Податкового кодексу України з урахуванням вимог цієї статті щодо затвердження нормативної грошової оцінки земельної ділянки без прийняття рішення відповідного органу виконавчої влади або органу місцевого самоврядування.

[]{#n167}
12. Кабінету Міністрів України вжити заходів для усунення у 2018 році диспропорції між розмірами грошового забезпечення осіб рядового складу служби цивільного захисту та осіб молодшого складу поліції.

[]{#n168}
13. Кабінету Міністрів України при розподілі коштів у межах видатків загального фонду державного бюджету на 2018 рік за відповідними бюджетними програмами передбачити спрямування коштів на:

[]{#n169}
підтримку та розвиток петриківського розпису в сумі 5.000 тис. гривень і на розвиток української пісні в сумі 15.000 тис. гривень за бюджетною програмою \"Загальнодержавні заходи у сферах культури та мистецтв, охорони культурної спадщини, вивезення, ввезення і повернення культурних цінностей, державної мовної політики, міжнаціональних відносин, релігії та захисту прав національних меншин\" (код 1801170);

[]{#n170}
виробництво літописного матеріалу (кінолітописної історії) з метою зафільмування і збереження для майбутніх поколінь основних визначних етапів історії України в сумі 12.000 тис. гривень за бюджетною програмою \"Державна підтримка кінематографії\" (код 1806030);

[]{#n171}
розробку препаратів на основі олігонуклеотидів для нових методів діагностики та лікування раку в сумі 30.600 тис. гривень за бюджетною програмою \"Фундаментальні дослідження, прикладні наукові і науково-технічні розробки, виконання робіт за державними цільовими програмами і державним замовленням, підготовка наукових кадрів, фінансова підтримка розвитку наукової інфраструктури та наукових об'єктів, що становлять національне надбання, забезпечення діяльності наукових бібліотек\" (код 6541030).

[]{#n172}
14. Установити, що у 2018 році кошти в сумі 200.000 тис. гривень від продажу ліцензійних прав для висвітлення чемпіонату світу з футболу 2018 року зараховуються на рахунки Національної суспільної телерадіокомпанії України для забезпечення власної діяльності.

[]{#n173}
15. Кабінету Міністрів України передбачати у державному бюджеті необхідні видатки Міністерству оборони України, Головному управлінню розвідки Міністерства оборони України, Національній поліції України, Національній гвардії України, Державній прикордонній службі України, Службі зовнішньої розвідки України, Державній службі України з надзвичайних ситуацій, Державному космічному агентству України, які здійснюють оплату закупівлі товарів, робіт і послуг для виконання програм, пов'язаних із підвищенням обороноздатності і безпеки держави, протягом строку дії відповідних господарських договорів, включаючи щомісячну сплату відсотків за користування кредитами (позиками), залученими під державні гарантії суб'єктами господарювання - резидентами України.

[]{#n174}
Міністерство оборони України, Головне управління розвідки Міністерства оборони України, Національна поліція України, Національна гвардія України, Державна прикордонна служба України, Служба зовнішньої розвідки України, Державна служба України з надзвичайних ситуацій, Державне космічне агентство України беруть бюджетні зобов'язання за програмами підвищення обороноздатності і безпеки держави, що реалізуються із залученням кредитів (позик) під державні гарантії суб'єктами господарювання - резидентами України, та Державна казначейська служба України реєструє такі бюджетні зобов'язання у межах відповідних господарських договорів та наданих на цю мету державних гарантій.

[]{#n175}
16. Установити, що у 2018 році:

[]{#n176}
проектування робіт з будівництва, реконструкції, реставрації, капітального ремонту об'єктів загальновійськового, житлового, комунального та спеціального призначення, зовнішніх інженерних мереж та об'єктів благоустрою, які виконуються безпосередньо на території військових частин (підрозділів), установ, організацій Збройних Сил України та інших утворених відповідно до законів України військових формувань, а також об'єктів оборонного та спеціального призначення, які виконуються безпосередньо на земельних ділянках, що перебувають у користуванні або належать на праві власності діючим державним підприємствам, з якими укладено державний контракт з оборонного замовлення на виконання робіт оборонного призначення, здійснюється без отримання містобудівних умов та обмежень;

[]{#n177}
роботи з будівництва, реконструкції, реставрації, капітального ремонту об'єктів, визначених абзацом другим цього пункту, які за класом наслідків (відповідальності) належать до об'єктів з незначними (СС1) та середніми (СС2) наслідками, не потребують документів, що дають право на їх виконання, та після закінчення яких об'єкт не підлягає прийняттю в експлуатацію. Виконання таких робіт повинно здійснюватися з дотриманням вимог законодавства, будівельних норм, стандартів і правил.

[]{#n178}
Кабінету Міністрів України забезпечити внесення змін до своїх нормативно-правових актів та нормативно-правових актів Міністерства регіонального розвитку, будівництва та житлово-комунального господарства України щодо спрощення порядку проектування та виконання робіт з будівництва, реконструкції, реставрації, капітального ремонту об'єктів, визначених абзацом другим цього пункту, на період проведення антитерористичної операції.

[]{#n179}
17. Кабінету Міністрів України затвердити у двотижневий строк Перелік об'єктів права державної власності, що підлягають приватизації у 2018 році, який забезпечить надходження до Державного бюджету України коштів від приватизації державного майна в розмірі, встановленому цим Законом.

[]{#n180}
18. Кабінету Міністрів України до 1 березня 2018 року внести на розгляд Верховної Ради України пропозиції щодо внесення змін до законодавства, що регулює орендні відносини та діяльність господарських товариств, передбачивши норму, відповідно до якої передача в оренду цілісних майнових комплексів та нерухомого майна, що закріплене за акціонерними товариствами, холдинговими компаніями та іншими суб'єктами господарювання, у статутному капіталі яких державі належить 100 відсотків акцій (частки), та їхніми дочірніми підприємствами на праві господарського відання та яке не використовується для виконання державою своїх функцій і не забезпечує обороноздатність держави, її економічну незалежність, здійснюється виключно на конкурсних засадах із спрямуванням орендної плати до Державного бюджету України в порядку та розмірах, встановлених Кабінетом Міністрів України для державного майна.

[]{#n181}
19. Кабінету Міністрів України на основі моніторингу виконання Державного бюджету України за підсумками першого кварталу 2018 року розглянути питання щодо можливості підвищення розміру мінімальної заробітної плати з визначенням його на рівні 4200 гривень на місяць з другого кварталу 2018 року.

[]{#n182}
20. Кабінету Міністрів України за підсумками першого півріччя 2018 року за результатами виконання місцевих бюджетів у 2018 році внести на розгляд Верховної Ради України пропозиції щодо внесення змін до Державного бюджету України на 2018 рік у частині збільшення стабілізаційної дотації з державного бюджету місцевим бюджетам.

[]{#n183}
21. Кабінету Міністрів України за підсумками першого півріччя 2018 року спільно з Радою національної безпеки і оборони України додатково опрацювати показники видатків державного бюджету на 2018 рік на забезпечення національної безпеки і оборони та внести на розгляд Верховної Ради України пропозиції щодо внесення змін до Державного бюджету України на 2018 рік.

[]{#n184}
22. Кабінету Міністрів України за підсумками першого півріччя 2018 року на підставі затверджених в установленому порядку звіту про фінансово-господарську діяльність та фінансового плану Національної суспільної телерадіокомпанії України внести на розгляд Верховної Ради України пропозиції щодо внесення змін до Державного бюджету України на 2018 рік у частині збільшення видатків на фінансове забезпечення Національної суспільної телерадіокомпанії України.

[]{#n185}
23. Кабінету Міністрів України за підсумками трьох кварталів 2018 року внести на розгляд Верховної Ради України пропозиції щодо внесення змін до Державного бюджету України на 2018 рік у частині списання заборгованості за середньостроковими позиками та безвідсотковими позичками, наданими місцевим бюджетам у 2009-2014 роках за рахунок коштів єдиного казначейського рахунка, яка перебуває на обліку в Державній казначейській службі України.

[]{#n186}
24. Кабінету Міністрів України у другому півріччі 2018 року розробити і затвердити механізм запровадження з 1 січня 2019 року надання субсидій населенню на оплату житлово-комунальних послуг у грошовій формі на рівні кінцевого споживача.

[]{#n187}
25. Кабінету Міністрів України внести на розгляд Верховної Ради України пропозиції щодо законодавчого унормування питання зарахування з 1 січня 2019 року 5 відсотків рентної плати за користування надрами для видобування корисних копалин загальнодержавного значення (крім рентної плати за користування надрами для видобування нафти, природного газу та газового конденсату) до бюджетів місцевого самоврядування за місцем видобутку відповідних корисних копалин.

<div>

[]{#n188}

+-----------------------------------+-----------------------------------+
| Президент України                 | П.ПОРОШЕНКО                       |
+-----------------------------------+-----------------------------------+
| м. Київ\                          | \                                 |
| 7 грудня 2017 року\               |                                   |
| № 2246-VIII                       |                                   |
+-----------------------------------+-----------------------------------+

</div>

[]{#n189}
{ [ДОДАТКИ №№ 1-11](!f471810n203.zip) ДО ДЕРЖАВНОГО БЮДЖЕТУ УКРАЇНИ НА 2018 РІК}

[]{#n196}
{Додатки із змінами, внесеними згідно із Законами [№ 2513-VIII від 13.07.2018](/go/2513-19) , [№ 2573-VIII від 20.09.2018](/go/2573-19) }

[]{#n197}\
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
