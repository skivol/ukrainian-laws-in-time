## Верховна Рада України; Закон, Бюджет, Розподіл, Перелік від 14.11.2019 № 294-IX

# Про Державний бюджет України на 2020 рік

#### Стан: Чинний

##### Ідентифікатор: 294-20

------------------------------------------------------------------------

### Текст документа від 24.07.2020:

::: {#article}
<div>

[]{#n2}

  ---------------
  \[ image \]
  ЗАКОН УКРАЇНИ
  ---------------

</div>

[]{#n3}
Про Державний бюджет України на 2020 рік

[]{#n145}
(Відомості Верховної Ради (ВВР), 2020, № 5, ст.31)

[]{#n132}
{Із змінами, внесеними згідно із Законами\
[№ 436-IX від 14.01.2020](/go/436-20), ВВР, 2020, № 27, ст.180\
[№ 468-IX від 16.01.2020](/go/468-20), ВВР, 2020, № 29, ст.196\
[№ 530-IX від 17.03.2020](/go/530-20), ВВР, 2020, № 16, ст.100\
[№ 548-IX від 30.03.2020](/go/548-20)\
[№ 553-IX від 13.04.2020](/go/553-20), ВВР, 2020, № 19, ст.126\
[№ 726-IX від 18.06.2020](/go/726-20)\
[№ 746-IX від 03.07.2020](/go/746-20)\
[№ 751-IX від 03.07.2020](/go/751-20)}

[]{#n4}
Стаття 1. Визначити на 2020 рік:

[]{#n5}
доходи Державного бюджету України у сумі 977.833.650,3 тис. гривень, у тому числі доходи загального фонду Державного бюджету України - у сумі 857.407.786,1 тис. гривень та доходи спеціального фонду Державного бюджету України - у сумі 120.425.864,2 тис. гривень, згідно з [додатком № 1](#n129) до цього Закону;

[]{#n150}
{Абзац другий статті 1 із змінами, внесеними згідно із Законами [№ 553-IX від 13.04.2020](/go/553-20) , [№ 746-IX від 03.07.2020](/go/746-20) }

[]{#n6}
видатки Державного бюджету України у сумі 1.268.423.698,6 тис. гривень, у тому числі видатки загального фонду Державного бюджету України - у сумі 1.137.078.984,4 тис. гривень та видатки спеціального фонду Державного бюджету України - у сумі 131.344.714,2 тис. гривень;

[]{#n133}
{Абзац третій статті 1 із змінами, внесеними згідно із Законами [№ 436-IX від 14.01.2020](/go/436-20) , [№ 553-IX від 13.04.2020](/go/553-20) , [№ 746-IX від 03.07.2020](/go/746-20) }

[]{#n7}
повернення кредитів до Державного бюджету України у сумі 7.386.547,4 тис. гривень, у тому числі повернення кредитів до загального фонду Державного бюджету України - у сумі 6.843.480,7 тис. гривень та повернення кредитів до спеціального фонду Державного бюджету України - у сумі 543.066,7 тис. гривень;

[]{#n151}
{Абзац четвертий статті 1 із змінами, внесеними згідно із Законом [№ 553-IX від 13.04.2020](/go/553-20) }

[]{#n8}
надання кредитів з Державного бюджету України у сумі 15.200.807 тис. гривень, у тому числі надання кредитів із загального фонду Державного бюджету України - у сумі 1.666.381 тис. гривень та надання кредитів із спеціального фонду Державного бюджету України - у сумі 13.534.426 тис. гривень;

[]{#n152}
{Абзац п\'ятий статті 1 із змінами, внесеними згідно із Законом [№ 553-IX від 13.04.2020](/go/553-20) }

[]{#n9}
граничний обсяг дефіциту Державного бюджету України у сумі 298.404.307,9 тис. гривень, у тому числі граничний обсяг дефіциту загального фонду Державного бюджету України - у сумі 274.494.098,6 тис. гривень та граничний обсяг дефіциту спеціального фонду Державного бюджету України - у сумі 23.910.209,3 тис. гривень, згідно з [додатком № 2](#n129) до цього Закону;

[]{#n134}
{Абзац шостий статті 1 із змінами, внесеними згідно із Законами [№ 436-IX від 14.01.2020](/go/436-20) , [№ 553-IX від 13.04.2020](/go/553-20) }

[]{#n10}
оборотний залишок коштів Державного бюджету України у розмірі до 2 відсотків видатків загального фонду Державного бюджету України, визначених цією статтею.

[]{#n11}
Стаття 2. Затвердити бюджетні призначення головним розпорядникам коштів Державного бюджету України на 2020 рік у розрізі відповідальних виконавців за бюджетними програмами, розподіл видатків на забезпечення здійснення правосуддя місцевими, апеляційними судами та функціонування органів і установ системи правосуддя згідно з [додатками № 3](#n129), [№ 4](#n129) і [№ 7](#n129) до цього Закону.

[]{#n12}
Стаття 3. Затвердити на 2020 рік міжбюджетні трансферти згідно з [додатками № 5](#n129) і [№ 6](#n129) до цього Закону.

[]{#n13}
Стаття 4. Затвердити перелік кредитів (позик), що залучаються державою до спеціального фонду Державного бюджету України у 2020 році від іноземних держав, іноземних фінансових установ і міжнародних фінансових організацій для реалізації інвестиційних проектів, згідно з [додатком № 8](#n129) до цього Закону.

[]{#n14}
Дозволити Міністерству фінансів України на підставі рішення Кабінету Міністрів України, погодженого з Комітетом Верховної Ради України з питань бюджету, вносити зміни до розпису спеціального фонду Державного бюджету України з метою відображення фактичного надходження у 2020 році кредитів (позик), залучених державою від іноземних держав, іноземних фінансових установ і міжнародних фінансових організацій для реалізації інвестиційних проектів, та витрат за відповідними бюджетними програмами, перерозподілу видатків бюджету і надання кредитів з бюджету між такими бюджетними програмами головних розпорядників коштів державного бюджету в межах загального обсягу залучення таких кредитів (позик), затвердженого у [додатку № 8](#n129) до цього Закону, з коригуванням відповідних показників фінансування, видатків та кредитування, граничних обсягів дефіциту державного бюджету і державного боргу, визначених цим Законом.

[]{#n15}
Стаття 5. Визначити на 31 грудня 2020 року граничний обсяг державного боргу в сумі 2.386.791.808,3 тис. гривень.

[]{#n153}
{Стаття 5 в редакції Закону [№ 553-IX від 13.04.2020](/go/553-20) }

[]{#n16}
Стаття 6. Установити, що у 2020 році державні гарантії можуть надаватися, зокрема:

[]{#n154}
{Абзац перший статті 6 в редакції Закону [№ 553-IX від 13.04.2020](/go/553-20) }

[]{#n17}
1) за рішенням Кабінету Міністрів України та як виняток з положень [частини першої](/go/2456-17) статті 17 Бюджетного кодексу України за погодженням з Комітетом Верховної Ради України з питань бюджету:

[]{#n155}
{Абзац перший пункту 1 статті 6 із змінами, внесеними згідно із Законом [№ 553-IX від 13.04.2020](/go/553-20) }

[]{#n18}
а) для забезпечення виконання боргових зобов'язань суб'єктів господарювання - резидентів України за кредитами (позиками), що залучаються для фінансування інвестиційних проектів;

[]{#n156}
{Підпункт \"а\" пункту 1 статті 6 із змінами, внесеними згідно із Законом [№ 553-IX від 13.04.2020](/go/553-20) }

[]{#n19}
б) для забезпечення виконання боргових зобов'язань суб'єктів господарювання - резидентів України за кредитами (позиками), що залучаються для фінансування програм, пов'язаних із підвищенням обороноздатності і безпеки держави (в обсязі до 10.000.000 тис. гривень).

[]{#n20}
Програми, пов'язані з підвищенням обороноздатності і безпеки держави, затверджуються Кабінетом Міністрів України до надання державних гарантій.

[]{#n21}
Суб'єкти господарювання, щодо яких приймається рішення про надання державних гарантій для фінансування програм, пов'язаних із підвищенням обороноздатності і безпеки держави, за рішенням Кабінету Міністрів України можуть звільнятися від зобов'язання надавати майнове або інше забезпечення виконання зобов'язань та сплачувати до державного бюджету плату за їх отримання;

[]{#n22}
в) для забезпечення виконання боргових зобов'язань Державної іпотечної установи за внутрішніми кредитами (позиками), що залучаються з метою фінансування статутної діяльності, та за зовнішніми кредитами (позиками) з метою фінансування інвестиційного проекту \"Забезпечення житлом на умовах іпотечного кредитування або фінансового лізингу\";

[]{#n143}
г) для забезпечення виконання боргових зобов'язань за запозиченнями Державного агентства автомобільних доріг України з метою фінансового забезпечення розвитку мережі та утримання автомобільних доріг загального користування державного значення.

[]{#n144}
Державне агентство автомобільних доріг України звільняється від зобов'язань надавати майнове або інше забезпечення виконання зобов'язань за державними гарантіями та вносити плату за надання державних гарантій;

[]{#n142}
{Пункт 1 статті 6 доповнено підпунктом \"г\" згідно із Законом [№ 468-IX від 16.01.2020](/go/468-20) }

[]{#n23}
2) на підставі міжнародних договорів України за такими можливими напрямами: фінансування інвестиційних, інноваційних, інфраструктурних та інших проектів розвитку, які мають стратегічне значення та реалізація яких сприятиме розвитку національної економіки, проектів, спрямованих на підвищення енергоефективності та зміцнення конкурентних переваг українських підприємств.

[]{#n24}
Стаття 7. Установити у 2020 році прожитковий мінімум на одну особу в розрахунку на місяць у розмірі з 1 січня 2020 року - 2027 гривень, з 1 липня - 2118 гривень, з 1 грудня - 2189 гривень, а для основних соціальних і демографічних груп населення:

[]{#n25}
дітей віком до 6 років: з 1 січня 2020 року - 1779 гривень, з 1 липня - 1859 гривень, з 1 грудня - 1921 гривня;

[]{#n26}
дітей віком від 6 до 18 років: з 1 січня 2020 року - 2218 гривень, з 1 липня - 2318 гривень, з 1 грудня - 2395 гривень;

[]{#n27}
працездатних осіб: з 1 січня 2020 року - 2102 гривні, з 1 липня - 2197 гривень, з 1 грудня - 2270 гривень;

[]{#n28}
осіб, які втратили працездатність: з 1 січня 2020 року - 1638 гривень, з 1 липня - 1712 гривень, з 1 грудня - 1769 гривень.

[]{#n29}
Стаття 8. Установити у 2020 році мінімальну заробітну плату:

[]{#n30}
у місячному розмірі: з 1 січня - 4723 гривні;

[]{#n31}
у погодинному розмірі: з 1 січня - 28,31 гривні.

[]{#n32}
Стаття 9. Установити, що у 2020 році рівень забезпечення прожиткового мінімуму для призначення допомоги відповідно до [Закону України](/go/1768-14) \"Про державну соціальну допомогу малозабезпеченим сім'ям\" у відсотковому співвідношенні до прожиткового мінімуму для основних соціальних і демографічних груп населення становить: для працездатних осіб - 25 відсотків; для дітей: з 1 січня 2020 року - 85 відсотків, з 1 липня - 130 відсотків; для осіб, які втратили працездатність, та осіб з інвалідністю - 100 відсотків відповідного прожиткового мінімуму.

[]{#n33}
Рівень забезпечення прожиткового мінімуму для визначення права на звільнення від плати за харчування дитини у державних і комунальних закладах дошкільної освіти відповідно до [Закону України](/go/2628-14) \"Про дошкільну освіту\" у 2020 році збільшується відповідно до зростання прожиткового мінімуму.

[]{#n34}
Стаття 10. Установити, що у загальному фонді Державного бюджету України на 2020 рік:

[]{#n35}
до доходів належать надходження, визначені [частиною другою](/go/2456-17) статті 29 Бюджетного кодексу України (крім надходжень, визначених [статтею 11](#n38) цього Закону), з урахуванням особливостей, визначених [пунктами 17](/go/2456-17), [17](/go/2456-17) [- 1](/go/2456-17), [17](/go/2456-17) [- 2](/go/2456-17) розділу VI \"Прикінцеві та перехідні положення\" Бюджетного кодексу України, а також: податок на дохід та податок на прибуток підприємств, який сплачують суб'єкти, що провадять господарську діяльність з випуску та проведення лотерей, у повному обсязі; надходження від реалізації автомобілів, наземних, водних та повітряних транспортних засобів, сільськогосподарської техніки, обладнання та устаткування, що перебувають на балансі органів державної влади та інших державних органів, утворених органами державної влади підприємств, установ та організацій, які використовують кошти державного бюджету; надходження від Європейського Союзу, урядів іноземних держав, міжнародних організацій, донорських установ, отримані в рамках програми допомоги з підтримки комплексного реформування державного управління, а також у рамках програм допомоги і грантів для створення фонду боротьби з гострою респіраторною хворобою COVID-19, спричиненою коронавірусом SARS-CoV-2, та її наслідками;

[]{#n157}
{Абзац другий статті 10 із змінами, внесеними згідно із Законом [№ 553-IX від 13.04.2020](/go/553-20) }

[]{#n36}
джерелами формування у частині фінансування є надходження, визначені [частиною першою](/go/2456-17) статті 15 Бюджетного кодексу України, щодо державного бюджету (крім надходжень, визначених [статтею 12](#n48) цього Закону), в тому числі надходження від реалізації державних резиденцій, державних дач, будинків відпочинку, оздоровчих закладів, іншого нерухомого майна, що перебувають на балансі органів державної влади та інших державних органів, утворених органами державної влади підприємств, установ та організацій, які використовують кошти державного бюджету;

[]{#n37}
джерелами формування у частині кредитування є надходження, визначені [частиною другою](/go/2456-17) статті 30 Бюджетного кодексу України (крім надходжень, визначених [статтею 13](#n54) цього Закону).

[]{#n38}
Стаття 11. Установити, що джерелами формування спеціального фонду Державного бюджету України на 2020 рік у частині доходів є надходження, визначені [частиною третьою](/go/2456-17) статті 29 Бюджетного кодексу України, з урахуванням особливостей, визначених [пунктами 17](/go/2456-17) і [43](/go/2456-17) [- 2](/go/2456-17) розділу VI \"Прикінцеві та перехідні положення\" Бюджетного кодексу України, а також такі надходження:

[]{#n39}
1) кошти від сплати особами з інвалідністю часткової вартості автомобілів та кошти від реалізації автомобілів, повернутих особами з інвалідністю;

[]{#n40}
2) надходження в рамках програм допомоги і грантів Європейського Союзу, урядів іноземних держав, міжнародних організацій, донорських установ, за винятком надходжень, отриманих в рамках програми допомоги Європейського Союзу з підтримки комплексного реформування державного управління, та надходжень, отриманих у рамках програм допомоги і грантів для створення фонду боротьби з гострою респіраторною хворобою COVID-19, спричиненою коронавірусом SARS-CoV-2, та її наслідками;

[]{#n158}
{Пункт 2 статті 11 із змінами, внесеними згідно із Законом [№ 553-IX від 13.04.2020](/go/553-20) }

[]{#n41}
3) плата за продукцію, документи, що видаються під час надання адміністративних послуг з придбання, перевезення, зберігання і носіння зброї, а також відповідно до законів України [\"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"](/go/5492-17) і [\"Про дорожній рух\"](/go/3353-12);

[]{#n42}
4) 50 відсотків коштів від реалізації надлишкового озброєння, військової та спеціальної техніки, нерухомого військового майна Збройних Сил України;

[]{#n43}
5) 30 відсотків вартості адміністративної послуги, отриманої як частина адміністративного збору за оформлення (у тому числі замість втрачених або викрадених), обмін документів, що підтверджують громадянство України, посвідчують особу чи її спеціальний статус відповідно до [Закону України](/go/5492-17) \"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\";

[]{#n44}
{Пункт 6 статті 11 виключено на підставі Закону [№ 553-IX від 13.04.2020](/go/553-20) }

[]{#n45}
7) плата за ліцензії на здійснення діяльності у сфері організації і проведення азартних ігор у межах обсягів, визначених [додатком № 1](#n129) до цього Закону;

[]{#n46}
8) 70 відсотків надходжень від реалізації майна, конфіскованого за рішенням суду (крім майна, конфіскованого за вчинення корупційного та пов'язаного з корупцією правопорушення), понад обсяги, визначені [додатком № 1](#n129) до цього Закону;

[]{#n47}
9) внески на регулювання, які сплачуються суб'єктами господарювання, що провадять діяльність у сферах енергетики та комунальних послуг, відповідно до [статті 13](/go/1540-19) Закону України \"Про Національну комісію, що здійснює державне регулювання у сферах енергетики та комунальних послуг\";

[]{#n160}
10) відсотки за користування пільговим довгостроковим державним кредитом, наданим внутрішньо переміщеним особам, учасникам проведення антитерористичної операції (АТО) та/або учасникам проведення операції Об'єднаних сил (ООС) на придбання житла, і пеня за несвоєчасну сплату відсотків.

[]{#n159}
{Статтю 11 доповнено пунктом 10 згідно із Законом [№ 553-IX від 13.04.2020](/go/553-20) }

[]{#n48}
Стаття 12. Установити, що джерелами формування спеціального фонду Державного бюджету України на 2020 рік у частині фінансування є надходження, визначені [частиною третьою](/go/2456-17) статті 15 Бюджетного кодексу України, а також такі надходження:

[]{#n49}
1) залишок коштів, джерелом формування яких були надходження в рамках програм допомоги Європейського Союзу, урядів іноземних держав, міжнародних організацій, донорських установ;

[]{#n50}
2) залишок коштів, джерелом формування яких були надходження від державного підприємства \"Національна атомна енергогенеруюча компанія \"Енергоатом\" відповідно до [статей 7](/go/1868-15) і [8](/go/1868-15) Закону України \"Про впорядкування питань, пов'язаних із забезпеченням ядерної безпеки\", що надійшли у минулі періоди;

[]{#n51}
3) залишок коштів, джерелом формування яких були надходження Державного агентства автомобільних доріг України, одержані за рахунок запозичень, залучених під державні гарантії у 2012 і 2013 роках;

[]{#n52}
4) залишок коштів, джерелом формування яких були кошти, отримані від продажу частин встановленої кількості викидів парникових газів, передбаченого [статтею 17](/go/995_801) Кіотського протоколу до Рамкової конвенції Організації Об'єднаних Націй про зміну клімату;

[]{#n53}
5) залишок коштів, джерелом формування яких у 2019 році були надходження конфіскованих коштів та коштів, отриманих від реалізації майна, конфіскованого за рішенням суду за вчинення корупційного та пов'язаного з корупцією правопорушення;

[]{#n136}
6) надходження від дострокового погашення векселів Фонду гарантування вкладів фізичних осіб, що видані ним в обмін на облігації внутрішньої державної позики.

[]{#n135}
{Статтю 12 доповнено пунктом 6 згідно із Законом [№ 436-IX від 14.01.2020](/go/436-20) }

[]{#n54}
Стаття 13. Установити, що джерелами формування спеціального фонду Державного бюджету України на 2020 рік у частині кредитування є надходження, визначені [частиною третьою](/go/2456-17) статті 30 Бюджетного кодексу України, а також такі надходження:

[]{#n55}
1) повернення бюджетних позичок, наданих на закупівлю сільськогосподарської продукції за державним замовленням (контрактом) 1994-1997 років;

[]{#n56}
2) повернення коштів, наданих для фінансової підтримки заходів в агропромисловому комплексі на умовах фінансового лізингу, а також закупівлі племінних нетелей та корів, вітчизняної техніки і обладнання для агропромислового комплексу, з наступною їх реалізацією сільськогосподарським підприємствам на умовах фінансового лізингу;

[]{#n57}
3) повернення коштів, наданих з державного бюджету для кредитування окремих категорій громадян, які відповідно до законодавства мають право на отримання таких кредитів на будівництво (придбання) житла, та науково-педагогічних і педагогічних працівників, і пеня;

[]{#n58}
4) повернення кредитів у сумі 6.745,1 тис. гривень, наданих у 2007 році з Державного бюджету України на реалізацію інноваційних та інвестиційних проектів у галузях економіки, насамперед із впровадження передових енергозберігаючих технологій і технологій з виробництва альтернативних джерел палива;

[]{#n59}
5) повернення коштів, наданих публічному акціонерному товариству \"Укргідроенерго\" на поворотній основі для реалізації проектів соціально-економічного розвитку;

[]{#n60}
6) повернення кредитів, наданих із спеціального фонду державного бюджету внутрішньо переміщеним особам на придбання житла;

[]{#n162}
7) повернення кредитів, наданих з державного бюджету внутрішньо переміщеним особам, учасникам проведення антитерористичної операції (АТО) та/або учасникам проведення операції Об'єднаних сил (ООС) на придбання житла.

[]{#n161}
{Статтю 13 доповнено пунктом 7 згідно із Законом [№ 553-IX від 13.04.2020](/go/553-20) }

[]{#n61}
Стаття 14. Установити, що у 2020 році кошти, отримані до спеціального фонду Державного бюджету України згідно з відповідними пунктами [частини третьої](/go/2456-17) статті 15, [частини третьої](/go/2456-17) статті 29 і [частини третьої](/go/2456-17) статті 30 Бюджетного кодексу України, спрямовуються на реалізацію програм та заходів, визначених [частиною четвертою](/go/2456-17) статті 30 Бюджетного кодексу України, а кошти, отримані до спеціального фонду Державного бюджету України згідно з відповідними пунктами [статей 11](#n38), [12](#n48) і [13](#n54) цього Закону, спрямовуються відповідно на:

[]{#n62}
1) придбання Фондом соціального захисту інвалідів автомобілів для осіб з інвалідністю та інші заходи щодо соціального захисту осіб з інвалідністю (за рахунок джерел, визначених [пунктом 1](#n39) статті 11 цього Закону);

[]{#n63}
2) державну підтримку заходів, спрямованих на зменшення обсягів викидів (збільшення абсорбції) парникових газів, у тому числі на утеплення приміщень закладів соціального забезпечення, розвиток міжнародного співробітництва з питань зміни клімату (за рахунок джерел, визначених [пунктом 4](#n52) статті 12 цього Закону);

[]{#n64}
3) реалізацію програм допомоги Європейського Союзу, урядів іноземних держав, міжнародних організацій, донорських установ, що включає заходи щодо розвитку галузі енергетики, підтримки реалізації державної екологічної політики, підтримки реалізації державної політики у сфері транспорту, підтримки регіональної політики, захисту прав споживачів, стандартизації, метрології, сертифікації, підтвердження відповідності та управління якістю, управління державним кордоном (за рахунок джерел, визначених [пунктом 2](#n40) статті 11 та [пунктом 1](#n49) статті 12 цього Закону);

[]{#n65}
4) придбання Міністерством енергетики України цінних паперів відповідно до [статті 9](/go/1868-15) Закону України \"Про впорядкування питань, пов'язаних із забезпеченням ядерної безпеки\" (за рахунок джерел, визначених [пунктом 2](#n50) статті 12 та [пунктом 4](#n58) статті 13 цього Закону);

[]{#n206}
{Пункт 4 статті 14 із змінами, внесеними згідно із Законом [№ 751-IX від 03.07.2020](/go/751-20) }

[]{#n66}
5) розвиток мережі та утримання автомобільних доріг загального користування (за рахунок джерел, визначених [пунктами 3](#n51) і [5](#n53) статті 12 цього Закону);

[]{#n67}
6) заходи, пов'язані з формуванням державного резервного насіннєвого фонду (за рахунок джерел, визначених [пунктом 1](#n55) статті 13 цього Закону);

[]{#n68}
7) фінансову підтримку заходів в агропромисловому комплексі на умовах фінансового лізингу (за рахунок джерел, визначених [пунктом 2](#n56) статті 13 цього Закону);

[]{#n69}
8) надання кредитів на будівництво (придбання) житла для науково-педагогічних та педагогічних працівників (за рахунок джерел, визначених [пунктом 3](#n57) статті 13 цього Закону);

[]{#n70}
9) виконання боргових зобов'язань за кредитами, залученими під державні гарантії, з метою реалізації проектів соціально-економічного розвитку (за рахунок джерел, визначених [пунктом 5](#n59) статті 13 цього Закону);

[]{#n71}
10) закупівлю продукції, документів, що видаються під час надання адміністративних послуг з придбання, перевезення, зберігання і носіння зброї, а також відповідно до законів України [\"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"](/go/5492-17) і [\"Про дорожній рух\"](/go/3353-12) (за рахунок джерел, визначених [пунктом 3](#n41) статті 11 цього Закону);

[]{#n72}
11) будівництво (придбання) житла для військовослужбовців Збройних Сил України (за рахунок джерел, визначених [пунктом 4](#n42) статті 11 цього Закону);

[]{#n73}
12) розбудову інфраструктури Єдиного державного демографічного реєстру та функціонування органів розпорядника зазначеного Реєстру (за рахунок джерел, визначених [пунктом 5](#n43) статті 11 цього Закону);

[]{#n74}
13) субвенцію з державного бюджету місцевим бюджетам на реалізацію проекту \"Житло для внутрішньо переміщених осіб\" (за рахунок джерел, визначених [пунктом 2](#n40) статті 11 цього Закону);

[]{#n75}
14) надання пільгових іпотечних кредитів внутрішньо переміщеним особам (за рахунок джерел, визначених [пунктом 2](#n40) статті 11 та [пунктом 6](#n60) статті 13 цього Закону);

[]{#n76}
{Пункт 15 статті 14 виключено на підставі Закону [№ 553-IX від 13.04.2020](/go/553-20) }

[]{#n77}
{Пункт 16 статті 14 виключено на підставі Закону [№ 553-IX від 13.04.2020](/go/553-20) }

[]{#n78}
17) субвенцію з державного бюджету місцевим бюджетам на реалізацію програми \"Спроможна школа для кращих результатів\" (за рахунок джерел, визначених [пунктом 7](#n45) статті 11 цього Закону);

[]{#n79}
18) модернізацію та оновлення матеріально-технічної бази багатопрофільних лікарень інтенсивного лікування (за рахунок джерел, визначених [пунктом 7](#n45) статті 11 цього Закону);

[]{#n80}
19) першочергове забезпечення сільських населених пунктів централізованим водопостачанням (за рахунок джерел, визначених [пунктом 7](#n45) статті 11 цього Закону);

[]{#n81}
20) реалізацію державного інвестиційного проекту \"Приведення стану автомобільних доріг транспортного сполучення Київ-Суми-Харків (в межах Чернігівської та Сумської областей) до сучасних технічних вимог\" (за рахунок джерел, визначених [пунктом 7](#n45) статті 11 цього Закону);

[]{#n82}
21) реалізацію державного інвестиційного проекту \"Покращення стану автомобільних доріг загального користування у Львівській області\" (за рахунок джерел, визначених [пунктом 7](#n45) статті 11 цього Закону);

[]{#n83}
22) розвиток фізичної культури, спорту вищих досягнень та резервного спорту (за рахунок джерел, визначених [пунктом 7](#n45) статті 11 цього Закону);

[]{#n84}
23) субвенцію з державного бюджету місцевим бюджетам на будівництво нових, реконструкцію та капітальний ремонт існуючих спортивних п'ятдесятиметрових і двадцятип'ятиметрових басейнів (за рахунок джерел, визначених [пунктом 7](#n45) статті 11 цього Закону);

[]{#n85}
24) субвенцію з державного бюджету місцевим бюджетам на створення нових, будівельно-ремонтні роботи існуючих палаців спорту та завершення розпочатих у попередньому періоді робіт з будівництва/реконструкції палаців спорту (за рахунок джерел, визначених [пунктом 7](#n45) статті 11 цього Закону);

[]{#n86}
25) здійснення заходів для виконання завдань і функцій Національної поліції України в обсягах та порядку, встановлених Кабінетом Міністрів України (за рахунок джерел, визначених [пунктом 8](#n46) статті 11 цього Закону);

[]{#n87}
26) забезпечення функціонування постійно діючого незалежного державного колегіального органу, що здійснює державне регулювання, моніторинг та контроль за діяльністю суб'єктів господарювання у сферах енергетики та комунальних послуг (за рахунок джерел, визначених [пунктом 9](#n47) статті 11 цього Закону);

[]{#n88}
27) реалізацію Міністерством оборони України заходів щодо підвищення обороноздатності і безпеки держави, а також заходів щодо запобігання поширенню на території України гострої респіраторної хвороби COVID-19, спричиненої коронавірусом SARS-CoV-2 (за рахунок джерел, визначених [пунктом 5](#n53) статті 12 цього Закону) за новою бюджетною програмою;

[]{#n163}
{Пункт 27 статті 14 в редакції Закону [№ 553-IX від 13.04.2020](/go/553-20) }

[]{#n89}
28) будівництво автотранспортної магістралі через р. Дніпро у м. Запоріжжі (автомобільна дорога загального користування державного значення Н-08 Бориспіль-Дніпро-Запоріжжя (через м. Кременчук) - Маріуполь \"Під'їзд до о. Хортиця (автотранспортна магістраль через р. Дніпро у м. Запоріжжі)\") (за рахунок джерел, визначених [пунктом 5](#n53) статті 12 цього Закону) за новою бюджетною програмою;

[]{#n138}
29) забезпечення функціонування Фонду розвитку підприємництва (за рахунок джерел, визначених [пунктом 6](#n136) статті 12 цього Закону);

[]{#n137}
{Статтю 14 доповнено пунктом 29 згідно із Законом [№ 436-IX від 14.01.2020](/go/436-20) }

[]{#n165}
30) надання пільгового довгострокового державного кредиту внутрішньо переміщеним особам, учасникам проведення антитерористичної операції (АТО) та/або учасникам проведення операції Об'єднаних сил (ООС) на придбання житла (за рахунок джерел, визначених [пунктом 10](#n160) статті 11 та [пунктом 7](#n162) статті 13 цього Закону).

[]{#n164}
{Статтю 14 доповнено пунктом 30 згідно із Законом [№ 553-IX від 13.04.2020](/go/553-20) }

[]{#n90}
Стаття 15. Установити, що у 2020 році Національний банк України після підтвердження зовнішнім аудитом та затвердження Радою Національного банку України річної фінансової звітності та формування Національним банком України резервів у порядку та розмірах, визначених [Законом України](/go/679-14) \"Про Національний банк України\", перераховує до Державного бюджету України кошти на загальну суму не менш як 42.722.482,9 тис. гривень.

[]{#n166}
{Частина перша статті 15 із змінами, внесеними згідно із Законом [№ 553-IX від 13.04.2020](/go/553-20) }

[]{#n91}
Кошти, передбачені в [частині першій](#n90) цієї статті, перераховуються Національним банком України до Державного бюджету України відповідно до графіка, встановленого Міністерством фінансів України.

[]{#n92}
Стаття 16. Надати право Міністерству фінансів України у разі потреби здійснювати за рішенням Кабінету Міністрів України випуски облігацій внутрішньої державної позики понад обсяги, встановлені [додатком № 2](#n129) до цього Закону, з подальшим придбанням у державну власність в обмін на такі облігації акцій додаткової емісії банків з відповідним коригуванням граничного обсягу державного боргу, визначеного цим Законом, а також інформуванням Комітету Верховної Ради України з питань бюджету у тижневий строк.

[]{#n93}
На обсяг випущених облігацій внутрішньої державної позики Міністерство фінансів України збільшує відповідні показники фінансування державного бюджету понад обсяги, встановлені [додатком № 2](#n129) до цього Закону.

[]{#n94}
Стаття 17. Надати право Міністерству фінансів України у разі потреби здійснювати за рішенням Кабінету Міністрів України випуски облігацій внутрішньої державної позики понад обсяги, встановлені [додатком № 2](#n129) до цього Закону, в обмін на такі облігації векселів, виданих Фондом гарантування вкладів фізичних осіб, з відповідним коригуванням граничного обсягу державного боргу, визначеного цим Законом.

[]{#n95}
На обсяг випущених облігацій внутрішньої державної позики Міністерство фінансів України збільшує відповідні показники фінансування державного бюджету понад обсяги, встановлені [додатком № 2](#n129) до цього Закону.

[]{#n96}
Стаття 18. Надати право Кабінету Міністрів України здійснювати розподіл резерву коштів освітньої субвенції та перерозподіл такої субвенції між місцевими бюджетами.

[]{#n97}
При розподілі резерву освітньої субвенції для бюджету Балтської міської об'єднаної територіальної громади Одеської області враховуються особливості утворення такої громади як об'єднаної територіальної громади з адміністративним центром у місті обласного значення і застосовується формульний розрахунок освітньої субвенції як для бюджетів об'єднаних територіальних громад із зазначенням відповідного рівня бюджету.

[]{#n98}
Стаття 19. Установити, що залишки коштів за медичною субвенцією на 1 квітня 2020 року зберігаються на рахунках відповідних місцевих бюджетів і можуть використовуватися на оновлення матеріально-технічної бази, комп'ютеризацію та інформатизацію комунальних закладів охорони здоров'я, які є надавачами медичних послуг (крім первинної медичної допомоги) за програмою медичних гарантій.

[]{#n99}
Стаття 20. Установити, що розподіл субвенції з державного бюджету місцевим бюджетам на реалізацію проектів у рамках Надзвичайної кредитної програми для відновлення України між місцевими бюджетами здійснюється Кабінетом Міністрів України.

[]{#n100}
Стаття 21. Установити, що у 2020 році розподіл бюджетних призначень спеціального фонду державного бюджету, джерелом формування якого є кошти позики Міжнародного банку реконструкції та розвитку для реалізації проекту \"Програма \"Прискорення приватних інвестицій у сільське господарство України\", здійснюється Кабінетом Міністрів України.

[]{#n101}
Стаття 22. Установити, що у 2020 році реалізація державних гарантій медичного обслуговування населення за програмою медичних гарантій здійснюється у порядку, встановленому Кабінетом Міністрів України.

[]{#n102}
Стаття 23. Установити, що до 1 квітня 2020 року, як виняток з положень [пункту 3](/go/2456-17) частини першої статті 89, [пункту 3](/go/2456-17) частини першої статті 90 та [частини першої](/go/2456-17) статті 103 - 4 Бюджетного кодексу України, через Національну службу здоров'я України у порядку, визначеному Кабінетом Міністрів України, продовжується реалізація пілотного проекту з реалізації державних гарантій медичного обслуговування населення за програмою медичних гарантій для вторинної (спеціалізованої) медичної допомоги у Полтавській області на умовах співфінансування з місцевих бюджетів.

[]{#n103}
Стаття 24. Установити, що у 2020 році надходження плати за ліцензії на здійснення діяльності у сфері організації і проведення азартних ігор понад обсяги, визначені [додатком № 1](#n129) до цього Закону, зараховуються до спеціального фонду державного бюджету та спрямовуються на субвенцію з державного бюджету місцевим бюджетам на реалізацію програми \"Спроможна школа для кращих результатів\", модернізацію та оновлення матеріально-технічної бази багатопрофільних лікарень інтенсивного лікування, реалізацію пілотного проекту щодо зміни механізму фінансового забезпечення оперативного лікування з трансплантації органів та інших анатомічних матеріалів, лікування громадян України за кордоном.

[]{#n104}
Розподіл таких коштів за напрямами (заходами) здійснюється за рішенням Кабінету Міністрів України, погодженим з Комітетом Верховної Ради України з питань бюджету.

[]{#n105}
Стаття 25. Установити, що у 2020 році акціонерне товариство \"Національна акціонерна компанія \"Нафтогаз України\" за результатами фінансово-господарської діяльності у 2019 році перераховує до загального та спеціального фондів державного бюджету частину чистого прибутку (доходу) або дивіденди (дохід), нараховані на акції (частки) господарських товариств, у статутних капіталах яких є державна власність, що вилучаються до державного бюджету.

[]{#n106}
Надходження до спеціального фонду державного бюджету, визначені [частиною першою](#n105) цієї статті, спрямовуються у порядку та обсягах, що визначені рішенням Кабінету Міністрів України, погодженим з Комітетом Верховної Ради України з питань бюджету (яке може передбачати визначення нових бюджетних програм), для поповнення статутного капіталу акціонерного товариства \"Магістральні газопроводи України\" для придбання у акціонерного товариства \"Укртрансгаз\" частки у статутному капіталі товариства з обмеженою відповідальністю \"Оператор газотранспортної системи України\" у розмірі 100 відсотків статутного капіталу після визначення у встановленому порядку вартості 100 відсотків частки товариства з обмеженою відповідальністю \"Оператор газотранспортної системи України\" та виконання умов договору купівлі-продажу (щодо умов передачі) такої частки.

[]{#n107}
{Статтю 26 виключено на підставі Закону [№ 553-IX від 13.04.2020](/go/553-20) }

[]{#n148}
Стаття 27. Дозволити Міністерству оборони України та Міністерству внутрішніх справ України у 2020 році для забезпечення безперебійності процесу харчування особового складу Збройних Сил України, інших утворених відповідно до законів України військових формувань та правоохоронних органів продовжити до 31 грудня 2020 року у межах відповідних бюджетних асигнувань Міністерства оборони України та Міністерства внутрішніх справ України строк дії договорів про закупівлю послуг з харчування, які діяли у 2019 році.

[]{#n149}
{Закон доповнено статтею 27 згідно із Законом [№ 548-IX від 30.03.2020](/go/548-20) }

[]{#n168}
Стаття 28. Створити у складі Державного бюджету України фонд боротьби з гострою респіраторною хворобою COVID-19, спричиненою коронавірусом SARS-CoV-2, та її наслідками на період дії карантину, установленого Кабінетом Міністрів України з метою запобігання поширенню на території України зазначеної хвороби, та протягом 30 днів з дня відміни цього карантину.

[]{#n169}
Рішення про виділення коштів із зазначеного фонду (у разі потреби з відкриттям нових бюджетних програм, включаючи трансферти місцевим бюджетам) приймаються Кабінетом Міністрів України за погодженням з Комітетом Верховної Ради України з питань бюджету.

[]{#n170}
Кошти зазначеного фонду спрямовуються на:

[]{#n171}
заходи, спрямовані на запобігання виникненню та поширенню, локалізацію та ліквідацію спалахів, епідемій та пандемій гострої респіраторної хвороби COVID-19, спричиненої коронавірусом SARS-CoV-2, та на боротьбу з її наслідками, зокрема на закупівлю товарів, робіт і послуг, необхідних для здійснення зазначених заходів, включаючи закупівлю медичних послуг за програмою державних гарантій медичного обслуговування населення, придбання обладнання для приймальних відділень опорних закладів охорони здоров'я в госпітальних округах, для відділень екстреної (невідкладної) медичної допомоги, що входять до багатопрофільних лікарень, для медичних амбулаторій, фельдшерсько-акушерських і фельдшерських пунктів у сільській місцевості та проведення капітального ремонту, реконструкції цих приміщень, покращення транспортного сполучення, будівництво, реконструкцію, ремонт та утримання автомобільних доріг загального користування державного, місцевого значення;

[]{#n204}
{Абзац другий частини третьої статті 28 із змінами, внесеними згідно із Законом [№ 726-IX від 18.06.2020](/go/726-20) }

[]{#n172}
додаткові доплати до заробітної плати медичним та іншим працівникам, які безпосередньо зайняті на роботах з ліквідації гострої респіраторної хвороби COVID-19, спричиненої коронавірусом SARS-CoV-2, а також доплати до заробітної плати окремим категоріям працівників, які забезпечують життєдіяльність населення, на період здійснення заходів, спрямованих на запобігання виникненню і поширенню, локалізацію та ліквідацію спалахів, епідемій та пандемій гострої респіраторної хвороби COVID-19, спричиненої коронавірусом SARS-CoV-2, визначений у рішенні Кабінету Міністрів України про встановлення карантину, до завершення здійснення зазначених заходів;

[]{#n173}
надання грошової допомоги громадянам, зокрема особам похилого віку, у зв'язку із негативними наслідками поширення на території України гострої респіраторної хвороби COVID-19, спричиненої коронавірусом SARS-CoV-2;

[]{#n174}
надання одноразової грошової допомоги членам сімей медичних та інших працівників закладів охорони здоров'я, які загинули (померли) від гострої респіраторної хвороби COVID-19, спричиненої коронавірусом SARS-CoV-2, що пов'язано з виконанням робіт з ліквідації такої хвороби, у порядку та розмірах, визначених Кабінетом Міністрів України;

[]{#n175}
надання трансферту Пенсійному фонду України;

[]{#n176}
надання фінансової допомоги на поворотній або безповоротній основі Фонду соціального страхування України і Фонду загальнообов'язкового державного соціального страхування України на випадок безробіття;

[]{#n177}
поповнення резервного фонду державного бюджету;

[]{#n178}
відновлення видатків державного бюджету (включаючи трансферти місцевим бюджетам) та надання кредитів з державного бюджету за бюджетними програмами, скорочених у зв'язку із створенням фонду боротьби з гострою респіраторною хворобою COVID-19, спричиненою коронавірусом SARS-CoV-2, та її   наслідками.

[]{#n179}
Установити, що Кабінет Міністрів України може приймати рішення за погодженням з Комітетом Верховної Ради України з питань бюджету щодо скорочення видатків державного бюджету і надання кредитів з державного бюджету та їх спрямування до фонду боротьби з гострою респіраторною хворобою COVID-19, спричиненою коронавірусом SARS-CoV-2, та її наслідками.

[]{#n191}
{Закон доповнено статтею 28 згідно із Законом [№ 553-IX від 13.04.2020](/go/553-20) }

[]{#n180}
Стаття 29. Установити, що у квітні 2020 року та на період до завершення місяця, в якому відміняється карантин, установлений Кабінетом Міністрів України з метою запобігання поширенню на території України гострої респіраторної хвороби COVID-19, спричиненої коронавірусом SARS-CoV-2, заробітна плата, грошове забезпечення працівників, службових і посадових осіб бюджетних установ (включаючи органи державної влади та інші державні органи, органи місцевого самоврядування) нараховуються у розмірі, що не перевищує 10 розмірів мінімальної заробітної плати, встановленої на 1 січня 2020 року. При цьому у зазначеному максимальному розмірі не враховуються суми допомоги по тимчасовій непрацездатності, допомоги для оздоровлення, матеріальної допомоги для вирішення соціально-побутових питань та оплата щорічної відпустки.

[]{#n181}
Зазначене обмеження не застосовується при нарахуванні заробітної плати, грошового забезпечення особам із числа осіб, зазначених у частині першій цієї статті, які безпосередньо задіяні у заходах, спрямованих на запобігання виникненню і поширенню, локалізацію та ліквідацію спалахів, епідемій та пандемій гострої респіраторної хвороби COVID-19, спричиненої коронавірусом SARS-CoV-2, та які беруть участь у здійсненні заходів із забезпечення національної безпеки і оборони, у тому числі в операції Об'єднаних сил (ООС). Перелік відповідних посад встановлюється Кабінетом Міністрів України.

[]{#n182}
Обмеження, встановлене у частині першій цієї статті, застосовується також при нарахуванні заробітної плати, суддівської винагороди, грошового забезпечення відповідно народним депутатам України, суддям, суддям Конституційного Суду України, членам Вищої ради правосуддя, членам Вищої кваліфікаційної комісії суддів України, прокурорам, працівникам, службовим і посадовим особам Національного банку України, а також іншим службовим і посадовим особам, працівникам, оплата праці яких регулюється спеціальними законами (крім осіб, встановлених у переліку, затвердженому Кабінетом Міністрів України відповідно до частини другої цієї статті).

[]{#n190}
{Закон доповнено статтею 29 згідно із Законом [№ 553-IX від 13.04.2020](/go/553-20) }

[]{#n183}
Стаття 30. Установити, що субвенція з державного бюджету місцевим бюджетам на здійснення заходів щодо соціально-економічного розвитку окремих територій може використовуватися на заходи, спрямовані на запобігання виникненню і поширенню, локалізацію та ліквідацію спалахів, епідемій та пандемій гострої респіраторної хвороби COVID-19, спричиненої коронавірусом SARS-CoV-2.

[]{#n189}
{Закон доповнено статтею 30 згідно із Законом [№ 553-IX від 13.04.2020](/go/553-20) }

[]{#n184}
Стаття 31. Надати Міністерству фінансів України право здійснювати правочини з державними деривативами, включаючи їх обмін, випуск, купівлю, викуп та продаж, в тому числі, як виняток з положень [частини першої](/go/2456-17) статті 16 Бюджетного кодексу України, за рахунок здійснення державних запозичень понад обсяги, встановлені [додатком № 2](#n129) до цього Закону. Умови таких правочинів визначаються Кабінетом Міністрів України.

[]{#n188}
{Закон доповнено статтею 31 згідно із Законом [№ 553-IX від 13.04.2020](/go/553-20) }

[]{#n185}
Стаття 32. Установити, що з 1 травня 2020 року по 31 грудня 2020 року, як виняток з положень [пункту 16](/go/2456-17) [- 1](/go/2456-17) частини другої статті 29 та [пункту 4](/go/2456-17) [- 1](/go/2456-17) [](/go/2456-17) частини першої статті 69 - 1 Бюджетного кодексу України, екологічний податок, що сплачується (перераховується) згідно з [Податковим кодексом України](/go/2755-17) на території Донецької та Луганської областей (крім екологічного податку, що справляється за утворення радіоактивних відходів (включаючи вже накопичені) та/або тимчасове зберігання радіоактивних відходів їх виробниками понад установлений особливими умовами ліцензії строк, який зараховується до спеціального фонду державного бюджету у повному обсязі), зараховується у такій пропорції:

[]{#n186}
до загального фонду державного бюджету - 20 відсотків;

[]{#n187}
до спеціального фонду місцевих бюджетів Донецької та Луганської областей - 80 відсотків, у тому числі до сільських, селищних, міських бюджетів, бюджетів об'єднаних територіальних громад - 25 відсотків, обласних бюджетів - 55 відсотків.

[]{#n167}
{Закон доповнено статтею 32 згідно із Законом [№ 553-IX від 13.04.2020](/go/553-20) }

[]{#n108}
ПРИКІНЦЕВІ ПОЛОЖЕННЯ

[]{#n109}
1. Цей Закон набирає чинності з 1 січня 2020 року.

[]{#n110}
2. [Додатки №№ 1-8](#n129) до цього Закону є його невід'ємною частиною.

[]{#n111}
3. Зупинити на 2020 рік дію:

[]{#n112}
[абзацу другого](/go/2456-17) частини першої статті 24 - 1 Бюджетного кодексу України;

[]{#n113}
[частини другої](/go/4038-12) статті 18 Закону України \"Про судову експертизу\" (Відомості Верховної Ради України, 1994 р., № 28, ст. 232; 2017 р., № 48, ст. 436; 2018 р., № 6-7, ст. 43) щодо розміру посадових окладів судових експертів;

[]{#n114}
[частини першої](/go/39/95-%D0%B2%D1%80) статті 12 - 1 , частин [першої](/go/39/95-%D0%B2%D1%80), [другої](/go/39/95-%D0%B2%D1%80) і [п'ятої](/go/39/95-%D0%B2%D1%80) статті 12 - 2 Закону України \"Про використання ядерної енергії та радіаційну безпеку\" (Відомості Верховної Ради України, 1995 р., № 12, ст. 81; 2010 р., № 1, ст. 3; 2013 р., № 14, ст. 90; 2014 р., № 20-21, ст. 712);

[]{#n115}
[абзацу першого](/go/2168-19) частини п'ятої статті 4 Закону України \"Про державні фінансові гарантії медичного обслуговування населення\" (Відомості Верховної Ради України, 2018 р., № 5, ст. 31).

[]{#n116}
4. Установити, що норми [частини дванадцятої](/go/2232-12) статті 29 Закону України \"Про військовий обов'язок і військову службу\" (Відомості Верховної Ради України, 2006 р., № 38, ст. 324; 2014 р., № 29, ст. 942; 2017 р., № 2, ст. 25); [статей 11](/go/2011-12) і [12](/go/2011-12) Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190 із наступними змінами); [частини п'ятої](/go/876-18) статті 21 Закону України \"Про Національну гвардію України\" (Відомості Верховної Ради України, 2014 р., № 17, ст. 594); [статей 1](/go/5464-10), [9](/go/5464-10), [40](/go/5464-10) і [48](/go/5464-10) [- 1](/go/5464-10) Житлового кодексу Української РСР (Відомості Верховної Ради УРСР, 1983 р., додаток до № 28, ст. 573); [частини п'ятої](/go/2713-15) статті 23 Закону України \"Про Державну кримінально-виконавчу службу України\" (Відомості Верховної Ради України, 2005 р., № 30, ст. 409; 2017 р., № 2, ст. 25); частин [третьої](/go/5403-17), [сьомої](/go/5403-17) та [одинадцятої](/go/5403-17) статті 119 Кодексу цивільного захисту України (Відомості Верховної Ради України, 2013 р., № 34-35, ст. 458); [статей 95](/go/580-19) і [96](/go/580-19) Закону України \"Про Національну поліцію\" (Відомості Верховної Ради України, 2015 р., № 40-41, ст. 379; 2017 р., № 2, ст. 25); [Закону України](/go/160-19) \"Про пробацію\" (Відомості Верховної Ради України, 2015 р., № 13, ст. 93); [абзацу другого](/go/2168-19) частини п'ятої статті 4 та [абзацу другого](/go/2168-19) частини третьої статті 10 Закону України \"Про державні фінансові гарантії медичного обслуговування населення\" (Відомості Верховної Ради України, 2018 р., № 5, ст. 31) застосовуються у порядку та розмірах, що встановлені Кабінетом Міністрів України з урахуванням наявних фінансових ресурсів державного і місцевих бюджетів.

[]{#n117}
5. Міністерству оборони України, Державній спеціальній службі транспорту України, Головному управлінню розвідки Міністерства оборони України, Національній поліції України, Національній гвардії України, Державній прикордонній службі України, Службі зовнішньої розвідки України, Державній службі спеціального зв'язку та захисту інформації України, Державній службі України з надзвичайних ситуацій передбачати у межах видатків державного бюджету на їх утримання на відповідний рік протягом строку дії відповідних господарських договорів про закупівлю товарів, робіт і послуг для виконання програм, пов'язаних із підвищенням обороноздатності і безпеки держави, необхідні кошти для їх оплати, включаючи щомісячну сплату відсотків за користування кредитами (позиками), залученими під державні гарантії суб'єктами господарювання - резидентами України.

[]{#n118}
Міністерство оборони України, Державна спеціальна служба транспорту України, Головне управління розвідки Міністерства оборони України, Національна поліція України, Національна гвардія України, Державна прикордонна служба України, Служба зовнішньої розвідки України, Державна служба спеціального зв'язку та захисту інформації України, Державна служба України з надзвичайних ситуацій беруть бюджетні зобов'язання за програмами підвищення обороноздатності і безпеки держави, що реалізуються із залученням кредитів (позик) під державні гарантії суб'єктами господарювання - резидентами України, та Державна казначейська служба України реєструє такі бюджетні зобов'язання у межах відповідних господарських договорів та наданих на зазначену мету державних гарантій.

[]{#n119}
6. Установити, що у 2020 році фінансове забезпечення закладів охорони здоров'я, які належать до сфери управління Міністерства охорони здоров'я України, Національної академії медичних наук України, Державного управління справами, Національної академії наук України, Міністерства соціальної політики України та не уклали з Національною службою здоров'я України договір про медичне обслуговування населення за програмою медичних гарантій, здійснюється за рахунок коштів державного бюджету за бюджетними програмами головних розпорядників бюджетних коштів, до сфери управління яких належать такі заклади охорони здоров'я.

[]{#n120}
7. Кабінету Міністрів України:

[]{#n121}
запровадити механізм індикативної собівартості як фактичні витрати, що прямо пов'язані з наданням освітніх послуг з підготовки здобувачів вищої освіти в закладах вищої освіти на умовах державного (регіонального) замовлення;

[]{#n122}
вжити заходів щодо забезпечення автономізації закладів вищої освіти;

[]{#n123}
забезпечити створення єдиної електронної системи моніторингу працевлаштування випускників закладів професійної (професійно-технічної), фахової передвищої та вищої освіти.

[]{#n124}
{Пункт 8 розділу \"Прикінцеві положення\" виключено на підставі Закону [№ 553-IX від 13.04.2020](/go/553-20) }

[]{#n125}
{Пункт 9 розділу \"Прикінцеві положення\" виключено на підставі Закону [№ 553-IX від 13.04.2020](/go/553-20) }

[]{#n126}
10. Кабінету Міністрів України до 1 лютого 2020 року опрацювати питання щодо збільшення освітньої субвенції, здійснивши її розподіл між місцевими бюджетами з урахуванням уточненого параметра кількості учнів усіх типів закладів загальної середньої освіти станом на 5 вересня 2019 року та забезпечивши внесення відповідних змін до формули розподілу освітньої субвенції між місцевими бюджетами.

[]{#n127}
{Пункт 11 розділу \"Прикінцеві положення\" виключено на підставі Закону [№ 553-IX від 13.04.2020](/go/553-20) }

[]{#n147}
12. Установити, що розпорядники (одержувачі) бюджетних коштів (крім закордонних дипломатичних установ) у договорах про закупівлю товарів, робіт і послуг за бюджетні кошти можуть передбачати стовідсоткову попередню оплату товарів, робіт чи послуг, необхідних для виконання заходів, спрямованих на запобігання виникненню і поширенню, локалізацію та ліквідацію спалахів, епідемій та пандемій коронавірусної хвороби (COVID-19). Перелік таких товарів, робіт чи послуг затверджується Кабінетом Міністрів України.

[]{#n146}
{Розділ \"Прикінцеві положення\" доповнено пунктом 12 згідно із Законом [№ 530-IX від 17.03.2020](/go/530-20) - діє протягом трьох місяців з дня опублікування [Закону](/go/530-20) }

[]{#n193}
13. Установити, що у 2020 році, як виняток з положень [статті 103](/go/2456-17) Бюджетного кодексу України, додаткова дотація з державного бюджету місцевим бюджетам на компенсацію втрат доходів місцевих бюджетів внаслідок наданих державою податкових пільг відповідно до Закону України від 17 березня 2020 року [№ 533-IX](/go/533-20) \"Про внесення змін до Податкового кодексу України та інших законів України щодо підтримки платників податків на період здійснення заходів, спрямованих на запобігання виникненню і поширенню коронавірусної хвороби (COVID-19)\" не надається.

[]{#n199}
{Розділ \"Прикінцеві положення\" доповнено пунктом 13 згідно із Законом [№ 553-IX від 13.04.2020](/go/553-20) }

[]{#n194}
14. Кабінету Міністрів України розглянути можливість відновлення Міністерству інфраструктури України видатків загального фонду державного бюджету за бюджетними програмами \"Проектування та будівництво аеродрому Міжнародного аеропорту \"Дніпропетровськ\" (код 3107030) і \"Субвенція з державного бюджету обласному бюджету Одеської області на проведення реконструкції та будівництва будівель і споруд комунального підприємства \"Аеропорт Ізмаїл\" (код 3121110).

[]{#n198}
{Розділ \"Прикінцеві положення\" доповнено пунктом 14 згідно із Законом [№ 553-IX від 13.04.2020](/go/553-20) }

[]{#n195}
15. Кабінету Міністрів України опрацювати питання щодо можливості списання Міністерством фінансів України частини зобов'язань Київської міської ради з погашення заборгованості перед державою, яка виникла внаслідок вчинення у 2015 році правочину щодо переведення частини місцевого боргу Київської міської ради за місцевими зовнішніми запозиченнями до державного боргу, в обсязі проведених у 2020 році видатків бюджету міста Києва на будівництво Подільсько-Воскресенського мостового переходу через річку Дніпро у місті Києві та каналізаційних колекторів.

[]{#n197}
{Розділ \"Прикінцеві положення\" доповнено пунктом 15 згідно із Законом [№ 553-IX від 13.04.2020](/go/553-20) }

[]{#n196}
16. Установити, що у 2020 році не застосовуються положення [Закону України](/go/922-19) \"Про публічні закупівлі\" при використанні коштів державного бюджету на надання державної підтримки телерадіокомпаніям, які функціонували на території Автономної Республіки Крим та міста Севастополя і надають інформаційні послуги (товариство з обмеженою відповідальністю \"Телевізійна компанія \"Атлант-СВ\").

[]{#n192}
{Розділ \"Прикінцеві положення\" доповнено пунктом 16 згідно із Законом [№ 553-IX від 13.04.2020](/go/553-20) }

<div>

[]{#n128}

+-----------------------------------+-----------------------------------+
| Президент України                 | В.ЗЕЛЕНСЬКИЙ                      |
+-----------------------------------+-----------------------------------+
| м. Київ\                          | \                                 |
| 14 листопада 2019 року\           |                                   |
| № 294-IX                          |                                   |
+-----------------------------------+-----------------------------------+

</div>

[]{#n129}
{ [ДОДАТКИ №№ 1-8](!f490523n211.zip) ДО ДЕРЖАВНОГО БЮДЖЕТУ УКРАЇНИ НА 2020 РІК}

[]{#n139}
{Додатки із змінами, внесеними згідно із Законами [№ 436-IX від 14.01.2020](/go/436-20) , [№ 553-IX від 13.04.2020](/go/553-20) , [№ 746-IX від 03.07.2020](/go/746-20) , [№ 751-IX від 03.07.2020](/go/751-20) }
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
