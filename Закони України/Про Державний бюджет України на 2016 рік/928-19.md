## Верховна Рада України; Закон, Бюджет від 25.12.2015 № 928-VIII

# Про Державний бюджет України на 2016 рік

#### Стан: Чинний

##### Ідентифікатор: 928-19

------------------------------------------------------------------------

### Текст документа від 25.12.2015:

::: {#article}
<div>

[]{#n2}

  ---------------
  \[ image \]
  ЗАКОН УКРАЇНИ
  ---------------

</div>

[]{#n3}
Про Державний бюджет України на 2016 рік

[]{#n139}
(Відомості Верховної Ради (ВВР), 2016, № 5, ст.54)

[]{#n4}
Стаття 1. Визначити на 2016 рік:

[]{#n5}
доходи Державного бюджету України у сумі 595.163.135,3 тис. гривень, у тому числі доходи загального фонду Державного бюджету України - у сумі 562.810.119,6 тис. гривень та доходи спеціального фонду Державного бюджету України - у сумі 32.353.015,7 тис. гривень, згідно з [додатком № 1](#n136) до цього Закону;

[]{#n6}
видатки Державного бюджету України у сумі 667.815.507,2 тис. гривень, у тому числі видатки загального фонду Державного бюджету України - у сумі 633.587.015,4 тис. гривень та видатки спеціального фонду Державного бюджету України - у сумі 34.228.491,8 тис. гривень;

[]{#n7}
повернення кредитів до Державного бюджету України у сумі 5.693.499,5 тис. гривень, у тому числі повернення кредитів до загального фонду Державного бюджету України - у сумі 3.634.106,5 тис. гривень та повернення кредитів до спеціального фонду Державного бюджету України - у сумі 2.059.393 тис. гривень;

[]{#n8}
надання кредитів з Державного бюджету України у сумі 16.735.127,6 тис. гривень, у тому числі надання кредитів із загального фонду Державного бюджету України - у сумі 1.750.952,9 тис. гривень та надання кредитів із спеціального фонду Державного бюджету України - у сумі 14.984.174,7 тис. гривень;

[]{#n9}
граничний обсяг дефіциту Державного бюджету України у сумі 83.694.000 тис. гривень, у тому числі граничний обсяг дефіциту загального фонду Державного бюджету України - у сумі 68.893.742,2 тис. гривень та граничний обсяг дефіциту спеціального фонду Державного бюджету України - у сумі 14.800.257,8 тис. гривень, згідно з [додатком № 2](#n136) до цього Закону.

[]{#n10}
Стаття 2. Затвердити бюджетні призначення головним розпорядникам коштів Державного бюджету України на 2016 рік у розрізі відповідальних виконавців за бюджетними програмами, розподіл видатків на централізовані заходи між адміністративно-територіальними одиницями, розподіл видатків на здійснення правосуддя в розрізі місцевих та апеляційних судів згідно з [додатками № 3](#n136), [№ 4](#n136), [№ 5](#n136) і [№ 8](#n136) до цього Закону.

[]{#n11}
Стаття 3. Затвердити на 2016 рік міжбюджетні трансферти згідно з [додатками № 6](#n136) і [№ 7](#n136) до цього Закону.

[]{#n12}
Стаття 4. Затвердити перелік кредитів (позик), що залучаються державою до спеціального фонду Державного бюджету України у 2016 році від іноземних держав, банків і міжнародних фінансових організацій для реалізації інвестиційних проектів згідно з [додатком № 9](#n136) до цього Закону.

[]{#n13}
Дозволити Міністерству фінансів України на підставі рішення Кабінету Міністрів України, погодженого з Комітетом Верховної Ради України з питань бюджету, вносити зміни до розпису спеціального фонду Державного бюджету України з метою відображення фактичного надходження у 2016 році кредитів (позик), залучених державою від іноземних держав, банків і міжнародних фінансових організацій для реалізації інвестиційних проектів, та витрат за відповідними бюджетними програмами в межах загального обсягу залучення цих кредитів (позик), затвердженого у [додатку № 9](#n136) до цього Закону, з коригуванням показників фінансування, видатків та кредитування, встановлених [додатками № 2](#n136), [№ 3](#n136), [№ 4](#n136) та [№ 7](#n136) до цього Закону, і граничного обсягу державного боргу, визначеного [статтею 5](#n14) цього Закону.

[]{#n14}
Стаття 5. Визначити на 31 грудня 2016 року граничний обсяг державного боргу в сумі 1.501.479.663,5 тис. гривень та граничний обсяг гарантованого державою боргу в сумі 444.779.296 тис. гривень.

[]{#n15}
Стаття 6. Установити, що у 2016 році державні гарантії можуть надаватися:

[]{#n16}
1) в обсязі до 28.200.000 тис. гривень:

[]{#n17}
а) за рішенням Кабінету Міністрів України, погодженим з Комітетом Верховної Ради України з питань бюджету, для забезпечення виконання боргових зобов'язань:

[]{#n18}
суб'єктів господарювання - резидентів України за кредитами (позиками), що залучаються для фінансування інвестиційних проектів;

[]{#n19}
суб'єктів господарювання - резидентів України за кредитами (позиками), що залучаються для фінансування програм, пов'язаних із підвищенням обороноздатності і безпеки держави (в обсязі до 6.000.000 тис. гривень);

[]{#n20}
Державної іпотечної установи за зовнішніми кредитами для будівництва доступного житла та з метою розвитку ринку іпотеки.

[]{#n21}
Програми, пов'язані із підвищенням обороноздатності і безпеки держави, затверджуються Кабінетом Міністрів України до надання державних гарантій.

[]{#n22}
Суб'єкти господарювання, щодо яких приймається рішення про надання державних гарантій для фінансування програм, пов'язаних із підвищенням обороноздатності і безпеки держави, за рішенням Кабінету Міністрів України можуть звільнятися від зобов'язання надавати майнове або інше забезпечення виконання зобов'язань та сплачувати до державного бюджету плату за їх отримання;

[]{#n23}
б) на підставі міжнародних договорів України за такими можливими напрямами: фінансування інвестиційних, інноваційних, інфраструктурних та інших проектів розвитку, які мають стратегічне значення та реалізація яких сприятиме розвитку економіки України, проектів, спрямованих на підвищення енергоефективності та зміцнення конкурентних переваг українських підприємств;

[]{#n24}
2) в обсязі до 700.000 тис. доларів США з метою доформування стабілізаційного (резервного) енергетичного фонду за рішенням Кабінету Міністрів України, погодженим з Комітетом Верховної Ради України з питань бюджету, або на підставі міжнародних договорів для забезпечення:

[]{#n25}
а) виконання боргових зобов'язань публічного акціонерного товариства \"Національна акціонерна компанія \"Нафтогаз України\" за кредитами, залученими від міжнародних фінансових організацій та фінансових установ для закупівлі імпортованого природного газу;

[]{#n26}
б) відшкодування витрат міжнародних фінансових організацій, які можуть виникнути за гарантіями, що надаються для забезпечення залучення кредитів та/або випуску акредитивів для проведення розрахунків публічним акціонерним товариством \"Національна акціонерна компанія \"Нафтогаз України\" за імпортований природний газ, послуги з приєднання та доступу до європейської газотранспортної мережі, транспортування газу, та/або виконання боргових зобов'язань публічного акціонерного товариства \"Національна акціонерна компанія \"Нафтогаз України\" за такими кредитами та/або акредитивами;

[]{#n27}
в) виконання зобов'язань публічного акціонерного товариства \"Національна акціонерна компанія \"Нафтогаз України\" з оплати імпортованого від європейських постачальників природного газу.

[]{#n28}
Стаття 7. Установити у 2016 році прожитковий мінімум на одну особу в розрахунку на місяць у розмірі з 1 січня 2016 року - 1330 гривень, з 1 травня - 1399 гривень, з 1 грудня - 1496 гривень, а для основних соціальних і демографічних груп населення:

[]{#n29}
дітей віком до 6 років: з 1 січня 2016 року - 1167 гривень, з 1 травня - 1228 гривень, з 1 грудня - 1313 гривень;

[]{#n30}
дітей віком від 6 до 18 років: з 1 січня 2016 року - 1455 гривень, з 1 травня - 1531 гривня, з 1 грудня - 1637 гривень;

[]{#n31}
працездатних осіб: з 1 січня 2016 року - 1378 гривень, з 1 травня - 1450 гривень, з 1 грудня - 1550 гривень;

[]{#n32}
осіб, які втратили працездатність: з 1 січня 2016 року - 1074 гривні, з 1 травня - 1130 гривень, з 1 грудня - 1208 гривень.

[]{#n33}
Стаття 8. Установити у 2016 році мінімальну заробітну плату:

[]{#n34}
у місячному розмірі: з 1 січня - 1378 гривень, з 1 травня - 1450 гривень, з 1 грудня - 1550 гривень;

[]{#n35}
у погодинному розмірі: з 1 січня - 8,29 гривні, з 1 травня - 8,69 гривні, з 1 грудня - 9,29 гривні.

[]{#n36}
Стаття 9. Установити, що у 2016 році рівень забезпечення прожиткового мінімуму (гарантований мінімум) для призначення допомоги відповідно до [Закону України](/go/1768-14) \"Про державну соціальну допомогу малозабезпеченим сім'ям\" у відсотковому співвідношенні до прожиткового мінімуму для основних соціальних і демографічних груп населення становить: для працездатних осіб - 21 відсоток, для дітей - 85 відсотків, для осіб, які втратили працездатність, та інвалідів - 100 відсотків відповідного прожиткового мінімуму.

[]{#n37}
Розмір державної соціальної допомоги малозабезпеченим сім'ям у 2016 році не може бути більше 75 відсотків рівня забезпечення прожиткового мінімуму для сім'ї.

[]{#n38}
Рівень забезпечення прожиткового мінімуму (гарантований мінімум) для визначення права на звільнення від плати за харчування дитини у державних і комунальних дитячих дошкільних закладах відповідно до [Закону України](/go/2628-14) \"Про дошкільну освіту\" у 2016 році збільшується відповідно до зростання прожиткового мінімуму.

[]{#n39}
Стаття 10. Установити, що у загальному фонді Державного бюджету України на 2016 рік:

[]{#n40}
до доходів належать надходження, визначені [частиною другою](/go/2456-17) статті 29 Бюджетного кодексу України (крім надходжень, визначених [статтею 11](#n43) цього Закону) з урахуванням особливостей, визначених [пунктами 17](/go/2456-17) та 17 - 1 розділу VI \"Прикінцеві та перехідні положення\" Бюджетного кодексу України, а також: податок на дохід та податок на прибуток, який сплачують суб'єкти, що провадять діяльність з випуску та проведення лотерей, у повному обсязі; рентна плата за користування надрами для видобування бурштину; надходження від реалізації автомобілів, засобів наземного, водного та повітряного транспорту, сільськогосподарської техніки, обладнання та устаткування, що перебувають на балансі органів державної влади та інших державних органів, утворених органами державної влади підприємств, установ та організацій, які використовують кошти державного бюджету; плата за користування суб'єктами малого підприємництва мікрокредитами з державного бюджету;

[]{#n41}
джерелами формування у частині фінансування є надходження, визначені [частиною першою](/go/2456-17) статті 15 Бюджетного кодексу України щодо державного бюджету (крім надходжень, визначених [статтею 12](#n50) цього Закону), в тому числі надходження від реалізації державних резиденцій, державних дач, будинків відпочинку, оздоровчих закладів, іншого нерухомого майна, що перебувають на балансі органів державної влади та інших державних органів, утворених органами державної влади підприємств, установ та організацій, які використовують кошти державного бюджету;

[]{#n42}
джерелами формування у частині кредитування є надходження, визначені [частиною другою](/go/2456-17) статті 30 Бюджетного кодексу України (крім надходжень, визначених [статтею 13](#n54) цього Закону), а також: повернення мікрокредитів, наданих з державного бюджету суб'єктам малого підприємництва; повернення коштів у частині відшкодування вартості сільськогосподарської техніки, переданої суб'єктам господарювання на умовах фінансового лізингу державним публічним акціонерним товариством \"Національна акціонерна компанія \"Украгролізинг\".

[]{#n43}
Стаття 11. Установити, що джерелами формування спеціального фонду Державного бюджету України на 2016 рік у частині доходів є надходження, визначені [частиною третьою](/go/2456-17) статті 29 Бюджетного кодексу України з урахуванням особливостей, визначених [пунктом 17](/go/2456-17) розділу VI \"Прикінцеві та перехідні положення\" Бюджетного кодексу України, а також такі надходження:

[]{#n44}
1) кошти від сплати інвалідами часткової вартості автомобілів та кошти від реалізації автомобілів, повернутих інвалідами;

[]{#n45}
2) кошти, отримані від продажу частин встановленої кількості викидів парникових газів, передбаченого [статтею 17](/go/995_801) Кіотського протоколу до Рамкової конвенції Організації Об'єднаних Націй про зміну клімату;

[]{#n46}
3) плата за продукцію, документи, що видаються при наданні адміністративних послуг з придбання, перевезення, зберігання і носіння зброї, а також відповідно до законів України [\"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"](/go/5492-17) і [\"Про дорожній рух\"](/go/3353-12);

[]{#n47}
4) 50 відсотків коштів від реалізації надлишкового озброєння, військової та спеціальної техніки, нерухомого військового майна Збройних Сил України та коштів від відчуження земельних ділянок, на яких розташовані об'єкти нерухомого військового майна, що підлягають реалізації, та земельних ділянок, які вивільняються у процесі реформування Збройних Сил України;

[]{#n48}
5) надходження в рамках програм допомоги урядів іноземних держав, міжнародних організацій, донорських установ;

[]{#n49}
6) конфісковані кошти та кошти, отримані від реалізації майна, конфіскованого за рішенням суду за вчинення корупційного та пов'язаного з корупцією правопорушення (за винятком конфіскованих облігацій внутрішньої державної позики, вся сума яких за номінальною вартістю відноситься на зменшення державного боргу з одночасним погашенням зобов'язань за цими облігаціями), порядок розподілу яких визначається Кабінетом Міністрів України.

[]{#n50}
Стаття 12. Установити, що джерелами формування спеціального фонду Державного бюджету України на 2016 рік у частині фінансування є надходження, визначені [частиною третьою](/go/2456-17) статті 15 Бюджетного кодексу України, а також такі надходження:

[]{#n51}
1) залишок коштів, джерелом формування яких були надходження в рамках програм допомоги Європейського Союзу;

[]{#n52}
2) залишок коштів, джерелом формування яких були надходження від державного підприємства \"Національна атомна енергогенеруюча компанія \"Енергоатом\" відповідно до статей 7 та 8 [Закону України](/go/1868-15) \"Про впорядкування питань, пов'язаних із забезпеченням ядерної безпеки\", які надійшли у минулі періоди;

[]{#n53}
3) залишок коштів, джерелом формування яких були надходження Державного агентства автомобільних доріг України, одержані за рахунок запозичень, залучених під державні гарантії у 2012 і 2013 роках.

[]{#n54}
Стаття 13. Установити, що джерелами формування спеціального фонду Державного бюджету України на 2016 рік у частині кредитування є надходження, визначені [частиною третьою](/go/2456-17) статті 30 Бюджетного кодексу України, а також такі надходження:

[]{#n55}
1) повернення бюджетних позичок, наданих на закупівлю сільськогосподарської продукції за державним замовленням (контрактом) 1994-1997 років;

[]{#n56}
2) повернення коштів, наданих Міністерству аграрної політики та продовольства України для фінансової підтримки заходів в агропромисловому комплексі на умовах фінансового лізингу, а також закупівлі племінних нетелей та корів, вітчизняної техніки і обладнання для агропромислового комплексу, з наступною їх реалізацією сільськогосподарським підприємствам на умовах фінансового лізингу;

[]{#n57}
3) повернення безвідсоткових бюджетних позик, наданих у 2004 році підприємствам державної форми власності паливно-енергетичного комплексу та у 2005 році підприємствам та організаціям вугільної промисловості на погашення заборгованості із заробітної плати працівникам;

[]{#n58}
4) повернення коштів, наданих з державного бюджету для кредитування окремих категорій громадян, які відповідно до законодавства мають право на отримання таких кредитів на будівництво (придбання) житла, та науково-педагогічних і педагогічних працівників, і пеня;

[]{#n59}
5) повернення кредитів у сумі 6.745,1 тис. гривень, наданих у 2007 році з Державного бюджету України на реалізацію інноваційних та інвестиційних проектів у галузях економіки, у першу чергу із впровадження передових енергозберігаючих технологій і технологій з виробництва альтернативних джерел палива;

[]{#n60}
6) повернення коштів, наданих публічному акціонерному товариству \"Укргідроенерго\" на поворотній основі для реалізації проектів соціально-економічного розвитку.

[]{#n61}
Стаття 14. Установити, що у 2016 році кошти, отримані до спеціального фонду Державного бюджету України згідно з відповідними пунктами [частини третьої статті 15](/go/2456-17), [частини третьої статті 29](/go/2456-17) і [частини третьої статті 30](/go/2456-17) Бюджетного кодексу України, спрямовуються на реалізацію програм та заходів, визначених [частиною четвертою](/go/2456-17) статті 30 Бюджетного кодексу України, а кошти, отримані до спеціального фонду Державного бюджету України згідно з відповідними пунктами [статей 11](#n43), [12](#n50) і [13](#n54) цього Закону, спрямовуються відповідно на:

[]{#n62}
1) придбання Фондом соціального захисту інвалідів автомобілів для інвалідів та інші заходи щодо соціального захисту інвалідів (за рахунок джерел, визначених [пунктом 1](#n44) статті 11 цього Закону);

[]{#n63}
2) державну підтримку заходів, спрямованих на зменшення обсягів викидів (збільшення абсорбції) парникових газів, у тому числі на утеплення приміщень закладів соціального забезпечення, розвиток міжнародного співробітництва з питань зміни клімату (за рахунок джерел, визначених [пунктом 2](#n45) статті 11 цього Закону);

[]{#n64}
3) реалізацію програм допомоги Європейського Союзу, урядів іноземних держав, міжнародних організацій, донорських установ, що включає заходи щодо: розвитку галузі енергетики, ефективного використання енергетичних ресурсів та енергозбереження; захисту прав споживачів, стандартизації, метрології, сертифікації, підтвердження відповідності та управління якістю; підтримки реалізації державної екологічної політики; підтримки реалізації державної політики у сфері транспорту; управління державним кордоном та підтримки регіональної політики і державного управління (за рахунок джерел, визначених [пунктом 5 статті 11](#n48) та [пунктом 1 статті 12](#n51) цього Закону);

[]{#n65}
4) придбання Міністерством енергетики та вугільної промисловості України цінних паперів відповідно до [статті 9](/go/1868-15) Закону України \"Про впорядкування питань, пов'язаних із забезпеченням ядерної безпеки\" (за рахунок джерел, визначених [пунктом 2 статті 12](#n52) та [пунктом 5 статті 13](#n59) цього Закону);

[]{#n66}
5) заходи, пов'язані з формуванням державного резервного насіннєвого фонду (за рахунок джерел, визначених [пунктом 1](#n55) статті 13 цього Закону);

[]{#n67}
6) фінансову підтримку заходів в агропромисловому комплексі на умовах фінансового лізингу (за рахунок джерел, визначених [пунктом 2](#n56) статті 13 цього Закону);

[]{#n68}
7) реструктуризацію вугільної та торфодобувної промисловості (за рахунок джерел, визначених [пунктом 3](#n57) статті 13 цього Закону);

[]{#n69}
8) надання кредитів на будівництво (придбання) житла для науково-педагогічних та педагогічних працівників (за рахунок джерел, визначених [пунктом 4](#n58) статті 13 цього Закону);

[]{#n70}
9) виконання боргових зобов'язань за кредитами, залученими під державні гарантії, з метою реалізації проектів соціально-економічного розвитку (за рахунок джерел, визначених [пунктом 6](#n60) статті 13 цього Закону);

[]{#n71}
10) закупівлю продукції, документів, що видаються при наданні адміністративних послуг з придбання, перевезення, зберігання і носіння зброї, а також відповідно до законів України [\"Про Єдиний державний демографічний реєстр та документи, що підтверджують громадянство України, посвідчують особу чи її спеціальний статус\"](/go/5492-17) і [\"Про дорожній рух\"](/go/3353-12) (за рахунок джерел, визначених [пунктом 3](#n46) статті 11 цього Закону);

[]{#n72}
11) будівництво (придбання) житла для військовослужбовців Збройних Сил України (за рахунок джерел, визначених [пунктом 4](#n47) статті 11 цього Закону);

[]{#n73}
12) реалізацію заходів щодо підвищення обороноздатності і безпеки держави (за рахунок джерел, визначених [пунктом 6](#n49) статті 11 цього Закону);

[]{#n74}
13) виконання державних цільових програм реформування та розвитку оборонно-промислового комплексу, розроблення, освоєння і впровадження нових технологій, нарощування наявних виробничих потужностей для виготовлення продукції оборонного призначення (за рахунок джерел, визначених [пунктом 6](#n49) статті 11 цього Закону);

[]{#n75}
14) виконання державних цільових програм реформування та розвитку оборонно-промислового комплексу, розроблення, освоєння і впровадження нових технологій, нарощування наявних виробничих потужностей на підприємствах космічної галузі для виготовлення продукції оборонного призначення (за рахунок джерел, визначених [пунктом 6](#n49) статті 11 цього Закону);

[]{#n76}
15) забезпечення функціонування системи спеціальної інформації (за рахунок джерел, визначених [пунктом 6](#n49) статті 11 цього Закону);

[]{#n77}
16) розвиток мережі та утримання автомобільних доріг загального користування (за рахунок джерел, визначених [пунктом 3](#n53) статті 12 цього Закону).

[]{#n78}
Стаття 15. Установити, що в 2016 році Національний банк України після підтвердження зовнішнім аудитом та затвердження Радою Національного банку України річної фінансової звітності та формування Національним банком України резервів у порядку та розмірах, визначених [Законом України](/go/679-14) \"Про Національний банк України\", перераховує до Державного бюджету України кошти на загальну суму не менш як 38.000.000 тис. гривень.

[]{#n79}
Кошти, передбачені в абзаці першому цієї статті, перераховуються Національним банком України до Державного бюджету України відповідно до графіка, встановленого Міністерством фінансів України.

[]{#n80}
Стаття 16. Надати право Кабінету Міністрів України у разі потреби здійснювати випуски облігацій внутрішньої державної позики понад обсяги, встановлені [додатком № 2](#n136) до цього Закону, з подальшим придбанням у державну власність в обмін на ці облігації акцій додаткової емісії банків з відповідним коригуванням граничного обсягу державного боргу, визначеного цим Законом.

[]{#n81}
На обсяг випущених облігацій внутрішньої державної позики Міністерство фінансів України збільшує відповідні показники фінансування державного бюджету понад обсяги, затверджені у [додатку № 2](#n136) до цього Закону.

[]{#n82}
Стаття 17. Надати право Кабінету Міністрів України здійснювати випуски облігацій внутрішньої державної позики в межах обсягів, установлених [додатком № 2](#n136) до цього Закону, у сумі 16.000.000 тис. гривень, а також здійснювати їх за погодженням з Комітетом Верховної Ради України з питань бюджету у разі необхідності понад обсяги, встановлені додатком № 2 до цього Закону, в обмін на ці облігації векселів, виданих Фондом гарантування вкладів фізичних осіб, з відповідним коригуванням граничного обсягу державного боргу, визначеного цим Законом.

[]{#n83}
На обсяг випущених облігацій внутрішньої державної позики Міністерство фінансів України збільшує відповідні показники фінансування державного бюджету понад обсяги, затверджені у [додатку № 2](#n136) до цього Закону.

[]{#n84}
Стаття 18. Надати право Кабінету Міністрів України за погодженням з Комітетом Верховної Ради України з питань бюджету здійснювати випуски облігацій внутрішньої державної позики понад обсяги, встановлені [додатком № 2](#n136) до цього Закону, з подальшим придбанням у державну власність в обмін на зазначені облігації акцій додаткової емісії публічного акціонерного товариства \"Національна акціонерна компанія \"Нафтогаз України\" з відповідним коригуванням граничного обсягу державного боргу, визначеного цим Законом.

[]{#n85}
На обсяг випущених облігацій внутрішньої державної позики Міністерство фінансів України збільшує відповідні показники фінансування державного бюджету понад обсяги, затверджені у [додатку № 2](#n136) до цього Закону.

[]{#n86}
Стаття 19. Дозволити Міністерству оборони України у 2016 році для забезпечення безперервності процесу харчування особового складу Збройних Сил України продовжити до 31 березня 2016 року у межах відповідних бюджетних асигнувань Міністерства оборони України дію договорів про закупівлю послуг з харчування, які діяли у 2015 році.

[]{#n87}
Стаття 20. Надати право Кабінету Міністрів України у встановленому ним порядку реструктуризувати фактичну заборгованість обсягом до 7.544.562.370 гривень, що виникла станом на 1 січня 2016 року, за рішеннями судів, виконання яких гарантовано державою, а також за рішеннями Європейського суду з прав людини, прийнятими за наслідками розгляду справ проти України, шляхом часткового погашення за рахунок коштів, передбачених цим Законом на ці цілі, у розмірі до 10 відсотків суми за зазначеними рішеннями та видачі на решту суми фінансових казначейських векселів строком обігу до семи років, з відстроченням платежів за цією заборгованістю на два роки та відсотковою ставкою 9,3 відсотка річних. Право видачі таких векселів надати органам, що здійснюють казначейське обслуговування бюджетних коштів.

[]{#n88}
Стаття 21. Установити, що обсяг видатків, передбачених за бюджетною програмою \"Заходи щодо оптимізації системи центральних органів виконавчої влади та скорочення кількості контролюючих органів\", розподіляється Кабінетом Міністрів України за погодженням з Комітетом Верховної Ради України з питань бюджету після врегулювання питань оптимізації системи центральних органів виконавчої влади, ліквідації надлишкових контрольно-наглядових повноважень та затвердження граничної чисельності працівників цих органів.

[]{#n89}
Видатки, передбачені за зазначеного програмою, можуть також розподілятися Кабінетом Міністрів України за погодженням з Комітетом Верховної Ради України з питань бюджету для забезпечення заходів, пов'язаних з реорганізацією (ліквідацією) центральних органів виконавчої влади.

[]{#n90}
Видатки за бюджетною програмою \"Заходи щодо оптимізації системи центральних органів виконавчої влади та скорочення кількості контролюючих органів\" можуть збільшуватися Кабінетом Міністрів України за погодженням з Комітетом Верховної Ради України з питань бюджету за рахунок інших бюджетних програм, за якими передбачені видатки на забезпечення діяльності центральних органів виконавчої влади, у разі прийняття рішень про скорочення функцій та відповідно граничної чисельності працівників цих органів, а також виникнення економії коштів при виконанні заходів, пов'язаних з реорганізацією (ліквідацією) центральних органів виконавчої влади.

[]{#n91}
Стаття 22. Надати право Кабінету Міністрів України за погодженням з Комітетом Верховної Ради України з питань бюджету здійснювати розподіл резерву коштів освітньої субвенції, медичної субвенції, а також нерозподілених видатків цих субвенцій для територій Донецької та Луганської областей, на яких органи державної влади тимчасово не здійснюють або здійснюють не в повному обсязі свої повноваження, між місцевими бюджетами, а також перерозподіл таких субвенцій між місцевими бюджетами для забезпечення обслуговування громадян, які переміщуються з тимчасово окупованої території України та районів проведення антитерористичної операції.

[]{#n92}
Стаття 23. Установити, що для місцевих бюджетів Донецької та Луганської областей, на території яких органи державної влади тимчасово не здійснюють свої повноваження, при горизонтальному вирівнюванні податкоспроможності місцевих бюджетів базова дотація на 2016 рік визначається в обсязі, затвердженому для таких бюджетів на 2015 рік, - 96.107,5 тис. гривень.

[]{#n93}
При цьому зазначений обсяг базової дотації затверджується у складі базової дотації як резерв коштів для надання місцевим бюджетам після повернення територій під контроль державної влади.

[]{#n94}
Стаття 24. Установити, що у 2016 році міжбюджетні відносини з державним бюджетом мають бюджети об'єднаних територіальних громад, наведені у [додатку № 10](#n136) до цього Закону, у яких 25 жовтня 2015 року відбулися перші місцеві вибори.

[]{#n95}
Стаття 25. Установити, що залишки коштів станом на 1 січня 2016 року на рахунках Фонду соціального страхування з тимчасової втрати працездатності у сумі 1.500.000 тис. гривень зараховуються Державною казначейською службою України на рахунок Пенсійного фонду України.

[]{#n96}
У січні - березні 2016 року Державна казначейська служба України за погодженням з Міністерством фінансів України має право залучати на поворотній основі кошти єдиного казначейського рахунку для покриття тимчасових касових розривів фондів загальнообов'язкового державного соціального страхування, пов'язаних із виплатами забезпечення та надання соціальних послуг, страховими виплатами, у межах фактичного дефіциту коштів на цю мету на договірних умовах без нарахування відсотків за користування цими коштами з обов'язковим їх поверненням до кінця поточного бюджетного періоду.

[]{#n97}
Стаття 26. При розрахунку обсягу освітньої субвенції для об'єднаних територіальних громад, що створені згідно із законом та перспективним планом формування територій громад, застосовувати фінансовий норматив бюджетної забезпеченості на одного учня з відповідними коригуючими коефіцієнтами, які враховують статус місцевості та наповнюваність класів у середньому по адміністративно-територіальній одиниці, на території якої утворено громаду (окремо для міської та сільської місцевостей).

[]{#n98}
Стаття 27. Кабінету Міністрів України до 1 січня 2016 року забезпечити передачу в установленому порядку видатків на підготовку робітничих кадрів у професійно-технічних та інших навчальних закладах на фінансування з місцевих бюджетів.

[]{#n99}
Установити, що видатки на підготовку робітничих кадрів у професійно-технічних закладах та інших навчальних закладах, розташованих у містах обласного значення, плануються з 2016 року у відповідних бюджетах міст обласного значення, а на інших територіях - у відповідних обласних бюджетах та бюджеті міста Києва.

[]{#n100}
Кабінету Міністрів України:

[]{#n101}
забезпечити передачу з державної власності у комунальну власність відповідних установ, закладів та організацій;

[]{#n102}
вжити заходів щодо модернізації мережі професійно-технічних навчальних закладів з урахуванням необхідності їх укрупнення та здійснення підготовки робітничих кадрів відповідно до потреб регіону та ринку праці, використання потенціалу таких навчальних закладів для здійснення підготовки та перепідготовки незайнятого населення, не допустивши при цьому їх закриття чи перепрофілювання впродовж 2016-2018 років, а також скорочення чисельності працівників не більше 10 відсотків щороку;

[]{#n103}
за підсумками першого кварталу 2016 року провести моніторинг фінансового забезпечення професійно-технічних навчальних закладів державної форми власності за рахунок коштів обласних та міських (міст обласного значення) бюджетів та у разі необхідності внести пропозиції щодо змін до бюджетного законодавства.

[]{#n104}
Стаття 28. Кабінету Міністрів України разом з Національною академією наук України, Національною академією педагогічних наук України, Національною академією медичних наук України, Національною академією мистецтв України, Національною академією правових наук України, Національною академією аграрних наук України забезпечити концентрацію бюджетних видатків та науково-технічного потенціалу на здійсненні фундаментальних та прикладних наукових досліджень з найважливіших проблем, провести державну атестацію закладів, установ, організацій та визначити ефективність їхньої діяльності, до 1 серпня 2016 року вжити заходів щодо оптимізації мережі установ, закладів, організацій, чисельності їх працівників, зокрема, реорганізації, об'єднання, ліквідації неефективних закладів, установ та організацій чи припинення їхньої діяльності.

[]{#n105}
Стаття 29. Установити, що субвенція з державного бюджету місцевим бюджетам на формування інфраструктури об'єднаних територіальних громад розподіляється між місцевими бюджетами, наведеними у [додатку № 10](#n136) до цього Закону.

[]{#n106}
Стаття 30. Установити, що розподіл субвенції з державного бюджету місцевим бюджетам на здійснення заходів щодо соціально-економічного розвитку окремих територій між місцевими бюджетами здійснюється Кабінетом Міністрів України за погодженням з Комітетом Верховної Ради України з питань бюджету.

[]{#n107}
Стаття 31. Розподіл коштів державного бюджету для підтримки державних та регіональних інвестиційних проектів між головними розпорядниками бюджетних коштів здійснюється Кабінетом Міністрів України за погодженням з Комітетом Верховної Ради України з питань бюджету.

[]{#n108}
Порядок відбору державних та регіональних інвестиційних проектів, на реалізацію яких надається підтримка з державного бюджету, розробляється Міністерством економічного розвитку та торгівлі України і затверджується Кабінетом Міністрів України.

[]{#n109}
Стаття 32. Дозволити Київській міській раді здійснити реструктуризацію запозичень, здійснених відповідно до [пункту 15](/go/2456-17) розділу VI \"Прикінцеві та перехідні положення\" Бюджетного кодексу України, продовживши строк погашення основної суми боргу не менш як на 360 календарних днів.

[]{#n110}
Стаття 33. Розподіл коштів за напрямами (об'єктами, заходами) за бюджетними програмами \"Будівництво (придбання) житла для осіб рядового і начальницького складу органів внутрішніх справ\" (код 1001190), \"Будівництво (придбання) житла для військовослужбовців Державної прикордонної служби України\" (код 1002070), \"Будівництво (придбання) житла для військовослужбовців Національної гвардії України\" (код 1003090), \"Будівництво (придбання) житла для військовослужбовців Збройних Сил України\" (код 2101190), \"Розвиток мережі та утримання автомобільних доріг загального користування\" (код 3111020), \"Розвиток автомагістралей та реформа дорожнього сектору\" (код 3111600), \"Будівництво (придбання) житла для осіб рядового і начальницького складу Державної кримінально-виконавчої служби України\" (код 3606080), \"Виконання робіт за державними цільовими програмами і державним замовленням у сфері космічної галузі, в тому числі загальнодержавної цільової науково-технічної космічної програми України\" (код 6381020), \"Виконання державних цільових програм реформування та розвитку оборонно-промислового комплексу, розроблення, освоєння і впровадження нових технологій, нарощування наявних виробничих потужностей на підприємствах космічної галузі для виготовлення продукції оборонного призначення\" (код 6381210), \"Будівництво (придбання) житла для військовослужбовців Служби безпеки України\" (код 6521100), \"Будівництво (придбання) житла для військовослужбовців Управління державної охорони України\" (код 6601030), \"Будівництво (придбання) житла для військовослужбовців Служби зовнішньої розвідки України\" (код 6621030), \"Будівництво (придбання) житла для військовослужбовців Державної служби спеціального зв'язку та захисту інформації України\" (код 6641060) здійснюється за рішенням Кабінету Міністрів України, погодженим з Комітетом Верховної Ради України з питань бюджету.

[]{#n111}
Про використання коштів державного бюджету за вищезазначеними бюджетними програмами у розрізі напрямів (об'єктів, заходів) відповідні головні розпорядники коштів державного бюджету щоквартально інформують Комітет Верховної Ради України з питань бюджету.

[]{#n112}
ПРИКІНЦЕВІ ПОЛОЖЕННЯ

[]{#n113}
1. Цей Закон набирає чинності з 1 січня 2016 року.

[]{#n114}
2. [Додатки №№ 1-10](#n136) до цього Закону є його невід'ємною частиною.

[]{#n115}
3. Кабінету Міністрів України до 1 березня 2016 року внести на розгляд Верховної Ради України пропозиції щодо змін до Державного бюджету України на 2016 рік, опрацювавши надані Комітету Верховної Ради України з питань бюджету пропозиції суб'єктів права законодавчої ініціативи до законопроекту про Державний бюджет України на 2016 рік.

[]{#n116}
4. Кабінету Міністрів України до 15 лютого 2016 року внести на розгляд Верховної Ради України пропозиції щодо змін до [Бюджетного кодексу України](/go/2456-17) щодо перерозподілу між місцевими бюджетами акцизного податку з реалізації суб'єктами господарювання роздрібної торгівлі нафтопродуктів, скрапленого газу, речовин, що використовуються як компоненти моторних палив, палива моторного альтернативного, з наступним спрямуванням відповідних надходжень на будівництво, ремонт та реконструкцію автомобільних доріг, передбачивши набрання чинності такими змінами з другого кварталу 2016 року.

[]{#n117}
5. Положення частини першої статті 11 та частини першої статті 23 [Закону України](/go/514-17) \"Про акціонерні товариства\" (щодо заборони оплати цінних паперів борговими емісійними цінними паперами, емітентом яких є набувач) у 2016 році застосовуються з урахуванням положень [статті 16](#n80) цього Закону у разі придбання у державну власність акцій додаткової емісії банків в обмін на облігації внутрішньої державної позики.

[]{#n118}
6. У 2016 році положення [частини другої](/go/2121-14) статті 32 Закону України \"Про банки і банківську діяльність\" (щодо формування статутного капіталу шляхом грошових внесків) у разі придбання у державну власність акцій банків в обмін на облігації внутрішньої державної позики застосовуються з урахуванням [статті 16](#n80) цього Закону.

[]{#n119}
7. Зупинити дію [статті 1](/go/85-19) Закону України \"Про встановлення додаткових гарантій щодо захисту прав громадян, які проживають на територіях проведення антитерористичної операції, та обмеження відповідальності підприємств - виконавців/виробників житлово-комунальних послуг у разі несвоєчасного здійснення платежів за спожиті енергетичні ресурси\" (Відомості Верховної Ради України, 2015 р., № 13, ст. 84) до завершення антитерористичної операції.

[]{#n120}
8. Зупинити на 2016 рік дію таких положень [Бюджетного кодексу України](/go/2456-17):

[]{#n121}
[абзацу другого](/go/2456-17) частини першої статті 24 - 1 ;

[]{#n122}
[пункту 7](/go/2456-17) частини першої статті 90 в частині видатків на співфінансування (50 відсотків) проектів ліквідації підприємств вугільної і торфодобувної промисловості та витрат на утримання водовідливних комплексів у безпечному режимі.

[]{#n123}
9. Зупинити на 2016 рік дію норми [статті 10](/go/2269-12) Закону України \"Про оренду державного та комунального майна\" (Відомості Верховної Ради України, 1992 р., № 30, ст. 416) в частині індексації орендної плати.

[]{#n124}
10. [Абзац другий](/go/1700-18) пункту 2 розділу XIII \"Прикінцеві положення\" Закону України \"Про запобігання корупції\" (Відомості Верховної Ради України, 2014 р., № 49, ст. 2056) доповнити словами і цифрами \"але не раніше 1 січня 2017 року\".

[]{#n125}
11. Установити, що норми і положення [частин першої](/go/2262-12) та [другої статті 9](/go/2262-12), [статей 14](/go/2262-12), [22](/go/2262-12), [36](/go/2262-12), [37](/go/2262-12) та [43](/go/2262-12) Закону України \"Про пенсійне забезпечення осіб, звільнених з військової служби, та деяких інших осіб\" (Відомості Верховної Ради України, 1992 р., № 29, ст. 399 із наступними змінами); [частини другої статті 12](/go/2801-12), [пункту \"ж\" частини першої статті 77](/go/2801-12) Основ законодавства України про охорону здоров'я (Відомості Верховної Ради України, 1993 р., № 4, ст. 19 із наступними змінами); [статті 4](/go/745-18) Закону України \"Про встановлення державної допомоги постраждалим учасникам масових акцій громадського протесту та членам їх сімей\" (Відомості Верховної Ради України, 2014 р., № 12, ст. 187); [Закону України](/go/1556-18) \"Про вищу освіту\" (Відомості Верховної Ради України, 2014 р., № 37-38, ст. 2004); [частини другої статті 35](/go/1060-12), [частини п'ятої статті 41](/go/1060-12), [статті 57](/go/1060-12), [частини другої статті 61](/go/1060-12) Закону України \"Про освіту\" (Відомості Верховної Ради УРСР, 1991 р., № 34, ст. 451); [частин першої](/go/651-14), [другої](/go/651-14), [п'ятої статті 14](/go/651-14), [статті 21](/go/651-14), [абзаців другого - десятого частини першої статті 25](/go/651-14) Закону України \"Про загальну середню освіту\" (Відомості Верховної Ради України, 1999 р., № 28, ст. 230; 2014 р., № 2, ст. 41); [абзацу першого частини другої](/go/1841-14), [абзаців другого](/go/1841-14), [четвертого частини третьої статті 18](/go/1841-14), [абзацу третього частини четвертої статті 21](/go/1841-14), [частини першої статті 22](/go/1841-14) Закону України \"Про позашкільну освіту\" (Відомості Верховної Ради України, 2000 р., № 46, ст. 393; 2005 р., № 26, ст. 1484; 2014 р., № 2-3, ст. 41); [частини другої статті 14](/go/2628-14), [частини третьої статті 30](/go/2628-14) Закону України \"Про дошкільну освіту\" (Відомості Верховної Ради України, 2001 р., № 49, ст. 259); [статті 5](/go/345-17) Закону України \"Про підвищення престижності шахтарської праці\" (Відомості Верховної Ради України, 2008 р., № 42-43, ст. 293; 2013 р., № 30, ст. 341); [частин першої](/go/2728-14) та [третьої статті 25](/go/2728-14), [статті 26](/go/2728-14) Закону України \"Про дипломатичну службу\" (Відомості Верховної Ради України, 2002 р., № 5, ст. 29; 2011 р., № 31, ст. 296); [частини третьої статті 22](/go/2778-17), [абзацу другого частини першої](/go/2778-17), [частини третьої статті 29](/go/2778-17) Закону України \"Про культуру\" (Відомості Верховної Ради України, 2011 р., № 24, ст. 168); [статті 14](/go/1227-18) Закону України \"Про Суспільне телебачення і радіомовлення України\" (Відомості Верховної Ради України, 2014 р., № 27, ст. 904); [статті 44](/go/1045-14) Закону України \"Про професійні спілки, їх права та гарантії діяльності\" (Відомості Верховної Ради України, 1999 р., № 45, ст. 397); [частини третьої статті 119](/go/322-08), [статті 250](/go/322-08) Кодексу законів про працю України (Відомості Верховної Ради УРСР, 1971 р., додаток до № 50, ст. 375 із наступними змінами); [частини другої статті 13](/go/2605-15), [частини першої статті 14](/go/2605-15), [абзацу сьомого частини другої статті 21](/go/2605-15) Закону України \"Про театри і театральну справу\" (Відомості Верховної Ради України, 2005 р., № 26, ст. 350); абзаців [восьмого](/go/249/95-%D0%B2%D1%80) та [дев'ятого](/go/249/95-%D0%B2%D1%80) частини другої статті 28 Закону України \"Про музеї та музейну справу\" (Відомості Верховної Ради України, 1995 р., № 25, ст. 191); [Закону України](/go/848-19) \"Про наукову і науково-технічну діяльність\"; частин [третьої](/go/3808-12), [четвертої](/go/3808-12) та [п'ятої](/go/3808-12) статті 26 Закону України \"Про фізичну культуру і спорт\" (Відомості Верховної Ради України, 1994 р., № 14, ст. 80); [Закону України](/go/2453-17) \"Про судоустрій і статус суддів\" (Відомості Верховної Ради України, 2010 р., № 41-45, ст. 529); [Закону України](/go/425-19) \"Про внесення змін до деяких законів України щодо державної підтримки учасників бойових дій та їхніх дітей, дітей, один із батьків яких загинув у районі проведення антитерористичних операцій, бойових дій чи збройних конфліктів або під час масових акцій громадянського протесту, дітей, зареєстрованих як внутрішньо переміщені особи, для здобуття професійно-технічної та вищої освіти\" (Відомості Верховної Ради України, 2015 р., № 30, ст. 271); [абзацу п'ятого частини третьої статті 5](/go/2402-14), [частин п'ятої](/go/2402-14), [чотирнадцятої - шістнадцятої статті 19](/go/2402-14) Закону України \"Про охорону дитинства\" (Відомості Верховної Ради України, 2001 р., № 30, ст. 142); [статей 41](/go/103/98-%D0%B2%D1%80) та [44](/go/103/98-%D0%B2%D1%80) [- 1](/go/103/98-%D0%B2%D1%80), [абзацу третього частини другої статті 47](/go/103/98-%D0%B2%D1%80) Закону України \"Про професійно-технічну освіту\" (Відомості Верховної Ради України, 1998 р., № 32, ст. 215); [частини третьої](/go/32/95-%D0%B2%D1%80) статті 15 Закону України \"Про бібліотеки і бібліотечну справу\" (Відомості Верховної Ради України, 1995 р., № 7, ст. 45); [частин четвертої - шостої](/go/540/97-%D0%B2%D1%80) статті 14 Закону України \"Про державну підтримку засобів масової інформації та соціальний захист журналістів\" (Відомості Верховної Ради України, 1997 р., № 50, ст. 302); [абзацу десятого частини першої статті 1](/go/375-17), [частини першої статті 24](/go/375-17), [частини першої статті 25](/go/375-17) Закону України \"Про оздоровлення та відпочинок дітей\" (Відомості Верховної Ради України, 2008 р., № 45, ст. 313; 2009 р., № 41, ст. 597); [пункту 14](/go/1702-18) частини другої статті 18 Закону України \"Про запобігання та протидію легалізації (відмиванню) доходів, одержаних злочинним шляхом, фінансуванню тероризму та фінансуванню розповсюдження зброї масового знищення\" (Відомості Верховної Ради України, 2014 р., № 50-51, ст. 2057); [Закону України](/go/4050-17) \"Про державну службу\" (Відомості Верховної Ради України, 2012 р., № 26, ст. 273; із змінами, внесеними законами України від 20 листопада 2012 року № 5483-VI та від 19 грудня 2013 року № 714-VII); [частини першої статті 21](/go/2232-12), [частини дванадцятої статті 29](/go/2232-12) Закону України \"Про військовий обов'язок і військову службу\" (Відомості Верховної Ради України, 1992 р., № 27, ст. 385); [пункту 3 статті 8](/go/2011-12), [статей 9](/go/2011-12) [- 1](/go/2011-12), [11](/go/2011-12), [12](/go/2011-12), [абзаців першого](/go/2011-12) і [другого пункту 2 статті 15](/go/2011-12) Закону України \"Про соціальний і правовий захист військовослужбовців та членів їх сімей\" (Відомості Верховної Ради України, 1992 р., № 15, ст. 190); частин [п'ятої](/go/876-18) та [сьомої](/go/876-18) статті 21 Закону України \"Про Національну гвардію України\" (Відомості Верховної Ради України, 2014 р., № 17, ст. 594); статей 1, 9, 40, 48 - 1 [Житлового кодексу Української РСР](/go/5464-10) (Відомості Верховної Ради УРСР, 1983 р., додаток до № 28, ст. 573); [частини другої статті 33](/go/1697-18), [статті 81](/go/1697-18) Закону України \"Про прокуратуру\" (Відомості Верховної Ради України, 2015 р., № 2-3, ст. 12); [абзацу шостого](/go/3543-12) частини третьої статті 6 Закону України \"Про мобілізаційну підготовку та мобілізацію\" (Відомості Верховної Ради України, 2005 р., № 16, ст. 255); частин [третьої](/go/5403-17), [сьомої](/go/5403-17) та [одинадцятої](/go/5403-17) статті 119 Кодексу цивільного захисту України (Відомості Верховної Ради України, 2013 р., № 34-35, ст. 458); [Закону України](/go/580-19) \"Про Національну поліцію\" (Відомості Верховної Ради України, 2015 р., № 40-41, ст. 379); [Закону України](/go/160-19) \"Про пробацію\" (Відомості Верховної Ради України, 2015 р., № 13, ст. 93) застосовуються у порядку та розмірах, встановлених Кабінетом Міністрів України, виходячи з наявних фінансових ресурсів державного і місцевих бюджетів та бюджету Фонду соціального страхування України.

[]{#n126}
12. Кабінету Міністрів України затвердити у двотижневий строк Перелік об'єктів права державної власності, що підлягають приватизації у 2016 році, який забезпечить надходження до Державного бюджету України коштів від приватизації державного майна в розмірі, встановленому цим Законом.

[]{#n127}
13. З метою ефективного використання земельних ділянок, що перебувають у державній власності, органам виконавчої влади, до повноважень яких належить передача в оренду таких земельних ділянок, Національній академії наук України та національним галузевим академіям наук забезпечити передачу в оренду земельних ділянок державної власності на конкурентних засадах (земельних торгах).

[]{#n128}
14. Дозволити Міністерству фінансів України за згодою Національного банку України протягом першого кварталу 2016 року здійснити правочин з державним боргом шляхом обміну облігацій внутрішньої державної позики, що є у власності Національного банку України, на нові облігації внутрішніх державних позик на умовах, встановлених Кабінетом Міністрів України.

[]{#n129}
Міністерство фінансів України за результатами такого правочину здійснює відповідне коригування граничного обсягу державного боргу, визначеного цим Законом, та показників фінансування державного бюджету понад обсяги, затверджені у [додатку № 2](#n136) до цього Закону.

[]{#n130}
15. Дозволити Міністерству фінансів України за дорученням Кабінету Міністрів України здійснити правочини з державним боргом за державними зовнішніми запозиченнями та гарантованим державою боргом за зовнішніми кредитами (позиками), обслуговування та погашення яких здійснюється за рахунок коштів Державного бюджету України, шляхом обміну (зміни умов діючих позик), випуску та продажу боргових зобов'язань держави, в тому числі шляхом додаткових випусків і розміщень облігацій зовнішніх державних позик України та додаткових випусків і розміщень державних деривативів на умовах, визначених Кабінетом Міністрів України.

[]{#n131}
Міністерство фінансів України за результатами таких правочинів здійснює відповідне коригування граничного обсягу державного боргу, визначеного цим Законом, та показників фінансування державного бюджету понад обсяги, затверджені у [додатку № 2](#n136) до цього Закону.

[]{#n132}
16. Кабінету Міністрів України передбачати у державному бюджеті необхідні видатки Міністерству внутрішніх справ України, Національній гвардії України, Державній прикордонній службі України, Державній службі України з надзвичайних ситуацій, які здійснюють оплату закупівлі товарів, робіт і послуг для виконання програм, пов'язаних із підвищенням обороноздатності і безпеки держави, протягом строку дії відповідних господарських договорів, включаючи щомісячну сплату відсотків за користування кредитами (позиками), залученими під державні гарантії суб'єктами господарювання - резидентами України.

[]{#n133}
Міністерство оборони України, Міністерство внутрішніх справ України, Національна гвардія України, Державна прикордонна служба України, Державна служба України з надзвичайних ситуацій беруть бюджетні зобов'язання за програмами підвищення обороноздатності і безпеки держави, що реалізуються із залученням кредитів (позик) під державні гарантії суб'єктами господарювання - резидентами України, та Державна казначейська служба України реєструє такі бюджетні зобов'язання у межах відповідних господарських договорів та наданих на цю мету державних гарантій.

[]{#n134}
17. Кабінету Міністрів України під час підготовки проекту Державного бюджету України на 2017 рік передбачити субвенцію з державного бюджету міському бюджету міста Києва на виконання зобов'язань за здійсненими запозиченнями у сумі 1.915.250 тис. гривень.

<div>

[]{#n135}

+-----------------------------------+-----------------------------------+
| Президент України                 | П.ПОРОШЕНКО                       |
+-----------------------------------+-----------------------------------+
| м. Київ\                          | \                                 |
| 25 грудня 2015 року\              |                                   |
| № 928-VIII                        |                                   |
+-----------------------------------+-----------------------------------+

</div>

[]{#n136}
{ [ДОДАТКИ №№ 1-10 ДО ДЕРЖАВНОГО БЮДЖЕТУ УКРАЇНИ НА 2016 РІК](!f451445n138.zip) }
:::

------------------------------------------------------------------------

::: {align="right"}
© [Офіційний вебпортал парламенту України\
https://www.rada.gov.ua/](https://data.rada.gov.ua)
:::
